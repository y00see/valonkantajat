Arvokasta jaettavaa
Maaliskuun 19.

"Yksinkertainen, rehellinen sanoma addiktiosta toipumisesta kuulostaa totuudenmukaiselta."
Perusteksti s. 56

Olet kokouksessa. Jakamista on jo kestänyt jonkin aikaa. Pari jäsentä on jo kuvannut hengellisiä kokemuksiaan erityisen merkityksekkäästi. Joku toinen on hauskoilla tarinoillaan saanut meidät kieriskelemään naurusta penkeillämme. Ja sitten vetäjä antaa sinulle puheenvuoron... glup. Esittelet itsesi ujosti, änkytät anteeksipyytelevästi muutaman lauseen, kiität muita kuuntelemisesta ja istut kokouksen loppuajan vaivautuneena ja hiljaa. Kuulostaako tutulta? Niin, sinä et ole yksin.

Olemme kaikki kokeneet silloin tällöin, ettei se mitä jaamme ole tarpeeksi hengellistä, tarpeeksi viihdyttävää, eikä tarpeeksi yhtään mitään. Jakaminen ei kuitenkaan ole kilpaurheilua. Kokouksissamme olennaista on samastuminen ja kokemus, jota meillä kaikilla on yllin kyllin. Kun jaamme sydämestämme omaa aitoa kokemustamme, vaistoavat muut addiktit voivansa luottaa meihin, sillä he tietävät meidän olevan aivan heidän kaltaisiaan. Kun jaamme vain, mikä on toiminut omassa elämässämme, voimme olla varmoja siitä, että sanomamme on avuksi muille.

Kuulostaakseen totuudenmukaiselta ei jakamisemme tarvitse olla nokkelaa eikä hupaisaa. Jokaisella tosissaan ohjelmaa työskentelevällä addiktilla, joka on ohjelman kautta kokenut olennaista toipumista, on jaettavana jotakin valtavan arvokasta, sellaista jota kukaan muu ei voi antaa: oma kokemuksensa.
	

Juuri tänään: Minulla on jotakin arvokasta jaettavaa. Tänään osallistun kokoukseen ja jaan kokemustani addiktiosta toipumisesta.



Epävirallinen käännös "Just for Today"  -  kirjasta, vain NA:n sisäiseen käyttöön.



