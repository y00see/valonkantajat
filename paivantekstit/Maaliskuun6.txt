Toipumisemme "poisjärkeily"
Maaliskuun 6.

"Kahdentoista askeleen tuloksena en voi pitää kiinni vanhoista tavoista huiputtaa itseäni."
Perusteksti s. 176

Me kaikki selittelemme. Joskus tiedämme selvittelevämme, myönnämme, että selittelemme, mutta kuitenkin jatkamme käyttäytymistä selityksiemme mukaisesti. Toipumisesta voi tulla hyvin tuskallista kun päätämme syystä tai toisesta, että ohjelman yksinkertaiset periaatteet eivät sovellu meille.

Kummimme ja muiden NA:laisten avulla voimme alkaa tutkia selityksiä, joilla puolustelemme käyttäytymistämme. Tulemmeko siihen tulokseen, että jotkin periaatteet eivät yksinkertaisesti sovellu meille? Uskommeko tietävämme enemmän kuin kukaan muu Nimettömissä Narkomaaneissa, jopa ne jotka ovat olleet puhtaana useita vuosia? Mikä saa meidät uskomaan, että olemme niin erikoisia?

Voimme epäilemättä onnistuneesti selitellä omia tapojamme jonkin aikaa toipumisessamme, mutta lopulta meidän on avoimesti kohdattava totuus ja alettava toimia sen mukaisesti. Kahdentoista askeleen periaatteet johdattavat meidät uuteen elämään toipumisessa. Siinä ei ole paljoa selittelynvaraa.


Juuri tänään: En voi työskennellä askeleita ja samalla jatkaa itseni pettämistä. Tarkastelen ajattelutapojani, sekä selittelyjäni, paljastan ne kummilleni ja pääsen niistä eroon.



Epävirallinen käännös "Just for Today"  -  kirjasta, vain NA:n sisäiseen käyttöön.



