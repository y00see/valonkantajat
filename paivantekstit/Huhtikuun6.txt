Kasvava rehellisyys
Huhtikuun 6.

"Käytännön tasolla tapahtuu muutoksia, koska sellainen, mikä on laatuunkäypää jossain toipumisen vaiheessa, ei ehkä olekaan sitä jossain toisessa."
Perusteksti s. 114

Alussa, kun tulimme NA:han, ei monilla meistä ollut mitään laillista elinkeinoa. Sillä hetkellä, kun tulemme NA:han, emme kaikki yhtäkkiä päätä ruveta rehellisiksi ja tuotteliaiksi mallikansalaisiksi. Toipumisessa huomaamme kuitenkin pian, ettei tunnu enää niin mukavalta tehdä monia niistä asioista, joita käyttäessämme teimme sekuntiakaan miettimättä.

Kun kasvamme toipumisessamme, alamme tulla rehellisiksi asioissa, jotka tuskin olivat vaivanneet mieltämme, kun käytimme. Alamme palauttaa kassanhoitajan erehdyksessä antaman ylimääräisen vaihtorahan, tai tunnustamme, jos olemme ajaneet pysäköidyn auton päälle. Tajuamme, että jos voimme alkaa olla rehellisiä näissä pienissä asioissa, tulee helpommaksi käsitellä suurempia rehellisyyden koetuksia.

Monilla meistä oli tänne tullessaan hyvin vähän kykyä rehellisyyteen, mutta huomaamme, että kahtatoista askelta työskennellessämme alkaa elämämme muuttua. Ei enää tunnu mukavalta saada hyötyä jonkun toisen kustannuksella, ja vasta löydetty rehellisyytemme voi tuntua hyvältä.


Juuri tänään: Tutkin, millä tasolla rehellisyyteni on elämässäni ja tuntuuko se mukavalta.



Epävirallinen käännös "Just for Today"  -  kirjasta, vain NA:n sisäiseen käyttöön.


