Tyhjyyden täyttäminen
Syyskuun 15.

"...jos vain saamme tarpeeksi ruokaa, tarpeeksi seksiä tai tarpeeksi rahaa, olemme tyytyväisiä ja kaikki on kunnossa"
Perusteksti s. 87


Sairastaessamme, meillä ei ollut koskaan tarpeeksi huumeita, rahaa, seksiä tai mitään muutakaan. Edes liikaa ei ollut tarpeeksi!
Sisällämme oli hengellisesti tyhjää. Vaikka yritimme täyttää tuota tyhjyyttä parhaan kykymme mukaan, emme koskaan onnistuneet.
Lopulta tajusimme, että meiltä puuttui voima täyttää sitä, siihen tarvittaisiin itseämme suurempi voima.

Lopetimme käyttämisen, emmekä enää yrittäneet täyttää sisäistä tyhjyyttämme asioilla. Käännyimme korkeamman voimamme puoleen pyytäen tältä huolenpitoa, voimaa ja suuntaa.
Luovutimme ja annoimme tuolle voimalle tilaa aloittaa sisäisen tyhjiömme täyttäminen. 

Lakkasimme tarttumasta asioihin ja aloimme vastaanottamaan korkeamman voimamme ilmaista lahjaa, rakkautta. Hiljalleen, sisäinen tyhjyytemme täyttyi. 
Nyt kun meille on annettu korkeamman voimamme rakkauden lahja, mitä teemme sillä? Jos pidämme tuota lahjaa itsellämme, tukahdutamme sen.

Meidän täytyy muistaa, että rakkaus kasvaa vain jaettaessa. Voimme pitää tämän lahjan vain antamalla sen pois. Addiktion maailma on ottamisen ja menettämisen maailma. Toipumisen maailma on antamisen ja saamisen maailma. Missä maailmassa valitsemme elää?


Juuri tänään: Valitsen toipumisen täyden elämän. Juhlin tietoista yhteyttäni ymmärrykseni mukaisen jumalan kanssa jakamalla rajoittamattomasti muiden kanssa sen, mikä on rajoittamattomasti jaettu kanssani.



Epävirallinen käännös "Just for Today"  -  kirjasta, vain NA:n sisäiseen käyttöön.

