Tylystä herätyksestä hengelliseen heräämiseen
Maaliskuun 5.

"Kun meissä ilmenee tarve myöntää voimattomuutemme, saatamme ensin etsiä voimakeinoja sitä vastaan. Uuvuttuamme näissä yrityksissä alamme jakaa muiden kanssa ja löydämme toivoa."
Perusteksti s.162

Olemme joskus kuulleet kokouksissa sanottavan, että "tyly herätys johtaa hengelliseen heräämiseen". Millaisia tylyjä herätyksiä meillä toipuessamme on? Tällainen herätys voisi tapahtua, kun jokin käyttäytymisemme piirre, jonka uskoimme olevan hyvin piilotettuna, paljastuukin yhtäkkiä kaiken kansan edessä. Tai sitten kummimme saattaa ärsyttää tällaiseen herätykseen ilmoittamalla meille, että meidän, kuten kaikkien muidenkin, on työskenneltävä askeleita, jos toivomme pysyvämme puhtaana ja toipuvamme.

Useimmat meistä vihaavat sitä, että meidät paljastetaan; emme halua esiintyä alastomina kaikkien nähden. Tällainen kokemus tuottaa ison annoksen nöyryyttä. Ensimmäinen reaktiomme paljastumiseen on tavallisesti järkytys ja viha, vaikka tunnistammekin totuuden sen kuullessamme. Tätä sanotaan tylyksi herätykseksi.

Usein tällaiset herätykset murtavat muurit, jotka estävät meitä edistymästä hengellisesti toipumisessamme. Kun nämä muurit paljastuvat, voimme työskennellä askeleita ja alkaa hävittää muureja elämästämme. Voimme alkaa kokea tervehtymistä ja tyyneyttä, jotka ovat esisoittoa hengen uudelle heräämiselle.


Juuri tänään: Alan arvostaa tylyjä herätyksiäni tilaisuuksina kasvaa kohti hengellistä heräämistä.



Epävirallinen käännös "Just for Today"  -  kirjasta, vain NA:n sisäiseen käyttöön.



