Ei pelkästään henkiinjäämistä
Marraskuun 14.

"Silloin kun käytimme, elämästämme tuli henkiinjäämistaistelu. Nyt elämämme on paljon muutakin kuin hengissä pysyttelemistä."
Perusteksti s. 57 


"Parempi kun kuolisin!" Käyttävän addiktin suussa tuttu ja elämäntilanteeseen nähden osuva ilmaisu. Meillä oli odotettavissa vain samaa surkeaa olemassaoloa. Otteemme elämästä oli parhaimmillaankin heikkoa. Tunne-elämämme rappio, hengellinen kuolema ja tyrmäävä tietoisuus siitä, ettei mikään koskaan muutu, olivat jatkuvasti läsnä. Meillä oli vähän toivoa, eikä mitään käsitystä paremmasta elämästä.

Tunteidemme, henkisten pyrkimystemme, sekä fyysisen terveytemme kohentuminen vie aikaa. Mitä enemmän kokemuksia saimme elämästä, mieluimmin kuin pelkästä olemassaolosta, sitä enemmän ymmärsimme, kuinka arvokasta ja ihanaa elämä voi olla. Matkustaminen, pienen lapsen kanssa leikkiminen, rakastelu, älyllisten rajojemme laajentaminen, sekä ihmissuhteiden luominen ovat niiden loputtomiien aktiviteettien joukossa, jotka sanovat: "Olen elossa." Huomaamme niin paljon vaalittavaa ja olemme kiitollisia saadessamme toisen mahdollisuuden.

Jos olisimme kuolleet aktiivisen addiktiomme aikana, meiltä olisi katkerasti riistetty monia elämän iloja. Joka päivä kiitämme korkeampaa voimaamme uudesta puhtaasta päivästä ja uudesta elämisen päivästä.


Juuri tänään: Olen kiitollinen ollessani elossa. Tänään teen jotain juhlistaakseni sitä.



Epävirallinen käännös "Just for Today"  -  kirjasta, vain NA:n sisäiseen käyttöön.

