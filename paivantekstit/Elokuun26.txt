Kymmenennen askeleen itsetutkiskelu
Elokuun 26.

"Jatkoimme itsetutkiskelua, ja kun olimme väärässä, myönsimme sen heti."
Kymmenes askel


Päivittäinen kymmenes askel pitää meidät vakaalla hengellisellä pohjalla. Kun jokainen jäsen kysyy erilaisia kysymyksiä, jotkut kysymyksistä on todettu avuliaiksi lähes kaikille. Kaksi kymmenennen askeleen avainkysymystä ovat, "Olenko rehellisesti kosketuksessa itseeni, tekoihin ja motiiveihin? Ja olenko rukoillut Jumalan tahtoa minun suhteeni ja voimaa sen toteuttamiseen?" Kun vastaamme rehellisesti näihin kahteen kysymykseen, ne johtavat meidät päivämme perinpohjaisempaan katseluun.

Kun keskitymme suhteisiimme muihin, saatamme kysyä, "Olenko aiheuttanut jollekin harmia tänään, suoraan tai epäsuorasti? Tarvitseeko minun hyvittää ketään tekojeni seurauksena tänään?" Pidämme itsetutkiskelumme yksinkertaisena jos muistamme kysyä, "Missä olin väärässä? Kuinka voin ensi kerralla tehdä paremmin?"

NA:n jäsenet huomaavat usein itsetutkiskelunsa sisältävän muita tärkeitä kysymyksiä. "Olinko hyvä itselleni tänään? Teinkö jollekin toiselle jotain odottamatta mitään vastapalvelusta? Olenko vahvistanut uudelleen uskoni rakastavaan korkeampaan voimaan?"

Kymmenes askel on NA-ohjelman ylläpitoaskel. Kymmenes askel auttaa meitä jatkamaan elämistä mukavasti toipumisessa.


Juuri tänään: Muistan tarkastella päivääni. Jos olen vahingoittanut toista, hyvitän tekoni. Mietin miten voin toimia toisin.



Epävirallinen käännös "Just for Today"  -  kirjasta, vain NA:n sisäiseen käyttöön.

