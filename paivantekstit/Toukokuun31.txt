Pidä se yksinkertaisena
Toukokuun 31.

"Elämme päivän kerrallaan, mutta myös hetken kerrallaan. Kun lopetamme elämisen tässä ja nyt, meidän ongelmamme paisuvat kohtuuttomiksi."
Perusteksti s. 96

Elämä tuntuu usein liian monimutkaiselta ymmärrettäväksi, erityisesti niille meistä, jotka ovat väistelleet sitä jo pitkään. Kun lopetimme huumeiden käyttämisen, moni meistä tuli kohtaamaan maailman, joka oli hämmentävä, jopa kauhistuttava. Elämän ja kaikkien sen yksityiskohtien tarkasteleminen, kaikki yhdellä kertaa, voi olla musertavaa. Ajattelemme, että ehkä emme sittenkään hallitse elämäämme ja että on turha edes yrittää. Nämä ajatukset ruokkivat itseään ja pian olemme halvaantuneita kuvitellun monimutkaisuuden vuoksi.

Onneksi meidän ei tarvitse muuttaa kaikkea kerralla. Yhden ongelman ratkaiseminen tuntuu mahdolliselta, joten otamme yhden ongelman kerrallaan. Huolehdimme yhdestä hetkestä kerrallaan ja sitten vasta seuraavasta kun se tulee. Opimme pysymään puhtaana juuri tänään ja lähestymme ongelmiamme samalla tavalla. Kun elämme elämäämme joka hetkessä, niin se ei ole niin kauhistuttava tulevaisuudennäkymä. Yksi hengenveto kerrallaan me voimme pysyä puhtaana ja oppia elämään.


Juuri tänään: Pidän sen yksinkertaisena elämällä vain tässä hetkessä. Tänään kohtaan vain tämän päivän ongelmat; jätän huomisen ongelmat huomiseen.



Epävirallinen käännös "Just for Today"  -  kirjasta, vain NA:n sisäiseen käyttöön.


