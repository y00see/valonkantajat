Tarvitsemme toisiamme
Helmikuun 3.

"Kuka tahansa voi liittyä meihin ikään, rotuun, sukupuoli-identiteettiin, vakaumukseen, uskontoon tai sen puuttumiseen katsomatta."
Perusteksti s. 10

Addiktio sulki mielemme kaikelta uudelta tai erilaiselta. Ajattelimme, ettemme tarvitse ketään tai mitään. Mitään arvoa ei voinut olla jollain, joka oli erilaisesta ympäristöstä, jolla oli erilainen rotu- tai kansallinen tausta, eri sosiaali- tai varallisuusluokka. Saatoimme ajatella, että se mikä oli erilaista, oli huonoa.

Toipumisessa meillä ei ole varaa sellaisiin asenteisiin. Tulimme NA:han, koska paraskaan päättelykykymme ei ollut johtanut yhtään mihinkään. Jos haluamme kasvaa toipumisessa, on meidän avattava mielemme kokemuksille, jotka toimivat, riippumatta siitä, mistä se tulee.

Riippumatta omasta yksilöllisestä taustastamme on meillä kaikilla kaksi yhteistä asiaa, jotka jaamme ainoastaan muiden NA:laisten kanssa: sairautemme ja toipumisemme. Olemme riippuvaisia toinen toisestamme jaetun kokemuksemme suhteen  -  ja mitä laajempi tämä kokemus on, sitä parempi. Tarvitsemme kaiken sen kokemuksen, joka ainoan eri näkökulman ohjelmaamme, mitä voimme löytää, jotta voisimme kohdata puhtaana elämisen monet haasteet.

Toipuminen ei useinkaan ole helppoa. Voiman, jota tarvitsemme toipuaksemme, saamme NA:sta jäsentovereiltamme. Tänään olemme kiitollisia ryhmämme jäsenistön moninaisuudesta, sillä tästä moninaisuudesta saamme voimamme.


Juuri tänään: Tiedän, että mitä monipuolisempi ryhmäni kokemus on, sitä paremmin se kykenee tarjoamaan minulle tukea erilaisissa kohtaamissani olosuhteissa. Tänään toivotan tervetulleeksi kotiryhmääni kaikki addiktit, taustasta riippumatta.



Epävirallinen käännös "Just for Today"  -  kirjasta, vain NA:n sisäiseen käyttöön.

