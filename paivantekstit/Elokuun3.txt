Ihmisiin luottaminen
Elokuun 3.

"Monilla meistä ei olisi mitään paikkaa, minne mennä, ellemme olisi voineet luottaa NA -ryhmiin ja  - jäseniin."
Perusteksti s. 81


Ihmisiin luottaminen on riski. Ihmisolennot ovat tunnetusti unohtavia, epäluotettavia ja epätäydellisiä. Useimmilla meistä on tausta, jossa pettäminen ja tunteettomuus ystävien kesken olivat yleisiä. Kaikkein luotettavimmatkaan ystävämme eivät olleet luotettavia. Kun saavumme NA:n oville, on suurimmalla osalla meistä satoja kokemuksia tukemassa vakaumustamme, että ihmiset ovat epäluotettavia. Toipumisemme edellytyksenä on kuitenkin, että luotamme ihmisiin. Kohtaamme pulmatilanteen: ihmiset eivät aina ole luotettavia, ja meidän on silti luotettava heihin. Ottaen huomioon menneisyytemme todisteet, kuinka voimme niin tehdä?

Ensiksi: muistutamme mieleemme, etteivät huumekierteen säännöt päde toipumisessa. Useimmat toveriseuramme jäsenet tekevät omalla kohdallaan parhaansa elääkseen ohjelmassa oppimiensa hengellisten periaatteiden mukaisesti. Toiseksi: muistutamme mieleemme, ettemme mekään ole sataprosenttisen luotettavia. Riippumatta siitä, kuinka paljon yritämme, tulemme varmasti elämässämme aiheuttamaan jollekin pettymystä. Kolmanneksi  -  ja tämä on tärkeintä: tajuamme, että meillä on tarve luottaa jäsentovereihimme NA:ssa. Elämämme on vaakalaudalla, ja ainoa keino pysyä puhtaana on luottaa näihin hyvää tarkoittaviin ihmisiin, jotka, se myönnetään, eivät ole täydellisiä.


Juuri tänään: Luotan jäsentovereihini. Vaikka he eivät varmastikaan ole täydellisiä, ovat he minun paras toivoni.



Epävirallinen käännös "Just for Today"  -  kirjasta, vain NA:n sisäiseen käyttöön.



