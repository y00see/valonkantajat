Toivo
Syyskuun 28.

"Vähitellen, tullessamme enemmän jumalakeskeisiksi kuin itsekeskeisiksi, kääntyy epätoivomme toivoksi."
Perusteksti s. 92


Käyttävinä addikteina oli epätoivo armoton seuralaisemme. Se sävytti
kaikkia valveilla viettämiämme hetkiä. Tuo epätoivo syntyi kokemuksestamme huumekierteessä: vaikka kuinka yritimme tehdä elämästämme parempaa, vaivuimme aina vaan syvemmälle kurjuuteen. Yrityksemme hallita elämäämme päätyivät usein epäonnistumiseen. Voimattomuuden myöntäminen ensimmäisessä askeleessa on eräässä mielessä epätoivon osoitus.

Toinen ja kolmas askel johtivat meidät asteittain tästä epätoivosta uuteen toivoon, toipuvien addiktien seuralaiseen. Hyväksyttyämme sen, että niin monet yrityksemme muuttua olivat epäonnistuneet, opimme uskomaan, että on olemassa itseämme suurempi voima. Uskomme, että tämä voima voi auttaa meitä  -  ja auttaa kyllä. Harjoitamme toista ja kolmatta askelta vakuutena paremman elämän toivostamme, kääntyen tämän voiman puoleen saadaksemme ohjausta. Kun opimme yhä enemmän luottamaan korkeampaan voimaan päivittäisen elämämme hallinnassa, katoaa epätoivo, joka juontuu pitkästä itseriittoisuuden kokeilustamme.


Juuri tänään: Vahvistan kolmannen askeleen päätökseni. Tiedän, että kun korkeampi voima on elämässäni, on toivoa.



Epävirallinen käännös "Just for Today"  -  kirjasta, vain NA:n sisäiseen käyttöön.


