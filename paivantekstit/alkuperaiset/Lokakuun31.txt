Suhteemme Korkeampaan Voimaan
Lokakuun 31.

"Jatkuva toipuminen riippuu suhteestamme rakastavaan Jumalaan, joka huolehtii meistä ja tekee puolestamme sen, minkä koemme omin voimin mahdottomaksi."
Perusteksti s. 108


NA:n kahdentoista askeleen työskenteleminen antaa meille uuden alun elämäämme ja ohjausta maailmassa elämiseen. Mutta askeleet ovat paljon muutakin kuin uusi alku. Kun yritämme parhaamme mukaan työskennellä askeleiden parissa, kehitämme henkilökohtaista suhdettamme Korkeampaan Voimaamme.

Kolmannessa askeleessa teemme päätöksen antaa rakastavan Jumalan vaikuttaa elämäämme. Paljon siitä rohkeudesta, luottamuksesta ja halukkuudesta, jota tarvitsemme jatkaaksemme seuraaviin askeliin on peräisin tuosta päätöksestä. Seitsemännessä askeleessa menemme jopa pidemmälle pyytämällä tätä Korkeampaa Voimaa muuttamaan elämäämme. Yhdestoista askel on meille keino tämän suhteen parantamiseen.

Toipuminen on kasvun ja muutoksen prosessi, jossa elämämme uudistuu. Kaksitoista askelta on tiekartta, yksityiskohtaiset ohjeet, joita noudatamme jatkaaksemme toipumisen tiellä. Uskostamme Korkeampaan Voimaan saamme  tarvitsemamme tuen askeleiden työskentelyyn, uskon siihen että kaikki tulee olemaan hyvin. Usko antaa meille rohkeuden toimia. Suhde rakastavaan Jumalaan tukee työskentelyämme jokaisen askeleen parissa.


Juuri tänään: Muistan, että rohkeuteni ja halukkuuteni lähteenä on suhde Korkeampaan Voimaani.



Epävirallinen käännös "Just for Today"  -  kirjasta, vain NA:n sisäiseen käyttöön.

