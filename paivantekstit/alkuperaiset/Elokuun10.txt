Säännöllinen rukous ja mietiskely
Elokuun 10.

"Useimmat meistä rukoilevat silloin kun meidän on paha olla. Opimme, että jos rukoilemme säännöllisesti, emme ole niin usein ja voimakkaasti tuskissamme."
Perusteksti s. 44


Säännöllinen rukoilu ja mietiskely ovat kaksi uutta avainasiaa uudessa elämäntyylissämme. Huumekierteemme oli enemmän kuin pelkkä huono tapa, joka olisi pitänyt murtaa tahdonvoimalla. Addiktiomme oli kielteistä, uuvuttavaa riippuvuutta, joka vei kaiken myönteisen energiamme. Tämä riippuvuus oli niin kokonaisvaltainen, että se esti meitä kehittämästä minkäänlaista luottamusta korkeampaan voimaan.

Aivan toipumisemme alusta lähtien on korkeampi voimamme ollut se voima, joka toi meidät vapauteen. Ensiksi se vapautti meidät pakonomaisesti jatkamasta huumeiden ottamista silloinkin kun tiesimme niiden tappavan meidät. Sitten se antoi meille vapauden sairautemme syvemmälle juurtuneista ilmenemismuodoista. Korkeampi voimamme antoi meille opastusta, voimaa ja rohkeutta tehdä itsetutkistelu, myöntää ääneen  -  ehkä ensimmäistä kertaa  -  jollekin toiselle ihmiselle, millaista elämämme oli ollut, alkaa pyrkiä vapautumaan vaikeuksiemme taustalla vaikuttaneista pitkäaikaisista luonteenvirheistä ja lopulta hyvittää tekemiämme vääryyksiä.

Tuo ensimmäinen yhteys korkeampaan voimaan ja ensimmäiseen vapauteen on kasvanut vapaudentäyteiseksi elämäksi. Ylläpidämme tätä vapautta ylläpitämällä ja parantamalla säännöllisen rukouksen ja mietiskelyn kautta tietoista yhteyttämme korkeampaan voimaamme. 


Juuri tänään: Sitoudun sisällyttämään säännöllisen rukoilun ja mietiskelyn uuteen elämäntyyliini.



Epävirallinen käännös "Just for Today"  -  kirjasta, vain NA:n sisäiseen käyttöön.

