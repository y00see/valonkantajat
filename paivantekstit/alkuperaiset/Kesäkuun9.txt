Vanhojen unelmien ei tarvitse kadota
Kesäkuun 9.

"Kadonneet unelmat heräävät, ja uusia mahdollisuuksia syntyy."
Perusteksti s. 100

Useimmilla meistä oli unelmia, kun olimme nuoria. Unelmoimmepa sitten hienosta urasta, isosta ja rakastavasta perheestä, tai matkustelusta ulkomailla, unelmamme katosivat, kun addiktiomme otti vallan. Kaikki mitä ikinä olimme halunneet itsellemme, valui pois kun tavoittelimme huumeita. Unelmamme eivät yltäneet kauemmaksi kuin seuraavaan annokseen ja mielihyvään, mitä toivoimme sen tuovan meille. 

Nyt toipumisessa löydämme syyn toivoa, että kadonneet unelmamme voisivat vielä tulla toteen. Sillä ei ole väliä kuinka vanhoja olemme, kuinka paljon addiktiomme on vienyt meiltä, tai kuinka epätodennäköiseltä se tuntuu, vapautemme aktiivisesta addiktiostamme antaa meille vapauden seurata kunnianhimoamme.  Saatamme huomata, että olemme hyvin lahjakkaita jossakin, tai löydämme harrastuksen jota rakastamme, tai saatamme huomata, että opiskelujemme jatkaminen voi tuoda meille huomattavia palkintoja.

Meillä oli tapana aiemmin laittaa paljon energiaa epäonnistumistemme vaihtuviin selityksiin ja järkeistämisiin. Tänään menemme eteenpäin ja käytämme niitä monia mahdollisuuksia, joita elämä meille tarjoaa. Me saatamme olla ihmeissään siitä mihin pystymme. Toipumisemme perustan avulla menestys, täyteläisyys ja tyytyväisyys ovat vihdoin tavoitettavissamme.


Juuri tänään: Alkaen tästä päivästä, teen mitä voin, että unelmani toteutuisivat.



Epävirallinen käännös "Just for Today"  -  kirjasta, vain NA:n sisäiseen käyttöön.

