Myönteinen asenne
Heinäkuun 10.

"Vanha kielteisyyden verkko verhosi minua menin minne vain"
Perusteksti s.135
	

Kielteinen asenne on huumekierteen "tavaramerkki". Kaikki, mitä elämässämme tapahtui, oli jonkun tai jonkin muun syytä. Muiden syyttelemisestä oli tullut meille tieteenlaji. Eräs ensimmäisiä asioita mihin toipuessamme pyrimme on uuden asenteen kehittäminen. Huomaamme elämämme tulevan paljon helpommaksi, kun korvaamme kielteisen ajattelumme myönteisillä periaatteilla.

Kielteinen asenne, joka seurasi kannoillamme huumekierteessämme, voi aivan liian usein seurata meitä myös Nimettömien Narkomaanien kokoontumisiin. Kuinka voimme alkaa parantaa asenteitamme? Muuttamalla toimintaamme. Se ei ole helppoa, mutta sen voi tehdä.

Voimme aloittaa kuuntelemalla, miten puhumme. Ennen kuin avaamme suumme, kysymme itseltämme muutamia yksinkertaisia kysymyksiä: Tähtääkö se, mitä aion sanoa, ongelman luomiseen vai sellaisen ratkaisuun? Onko se, mitä aion sanoa, esitetty ystävälliseen sävyyn? Onko se, mitä aion sanoa, tärkeää, vai olisiko muiden kannalta yhtä hyvä, että pitäisin suuni kiinni? Puhunko ainoastaan kuullakseni oman ääneni, vai onko minun "viisauden sanoillani" jokin tarkoitus?

Asenteemme ilmenevät teoissamme. Sillä mitä sanomme ei useinkaan ole todellista merkitystä, vaan sillä miten sen sanomme. Oppiessamme puhumaan myönteisempään sävyyn, huomaamme myös omien asenteidemme parantuvan.


Juuri tänään: Haluan vapautua kielteisyydestä. Tänään puhun ja toimin myönteisesti.



Epävirallinen käännös "Just for Today"  -  kirjasta, vain NA:n sisäiseen käyttöön.

