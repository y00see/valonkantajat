Vapaus valita
Lokakuun 20.

"Pakotetulla moraalisuudella ei ole sellaista voimaa kuin on silloin, kun valitsemme hengellisen elämän."
Perusteksti s. 49


Aktiivisessa addiktoissamme laiminlöimme elämäämme. Olimme haluttomia tai kyvyttömiä tekemään valintoja siitä, kuinka halusimme toimia, mitä meidän oli ensisijaisesti paras tehdä, tai jopa missä eläisimme. Annoimme päihteiden tai toisten ihmisten tehdä puolestamme useimmat tärkeimmistä päätöksistämme. Vapaus aktiivisesta addiktiosta tarkoittaa muun muassa vapautta tehdä itse valintoja.

Valinnan vapaus on hieno lahja, mutta se on myös suuri vastuu. Valinta antaa meidän löytää oman identiteettimme ja sen, mihin uskomme. Kuitenkin meidän on opittava punnitsemaan omia valintojamme ja hyväksymään seuraukset. Osa meistä saattaa etsiä jonkun tekemään valintoja puolestaan  -  kumminsa, kotiryhmänsä, NA-ystävänsä  -  juuri samalla tavalla kuin sairautemme teki valintoja puolestamme silloin, kun käytimme. Tämä ei ole toipumista.

Toisten toipuvien addiktien kokemusten hyödyntäminen on eräs keino; Henkilökohtaisesta vastuusta luopuminen on jotain muuta. Ellemme käytä meille annettua vapauden lahjaa  -  jos me kieltäydymme hyväksymästä vapauden myötä tulevan vastuun  -  menetämme tuon lahjan ja elämämme vaikeutuu. Olemme vastuussa omasta toipumisestamme ja valinnoistamme. Niin vaikealta kuin se saattaakin näyttää, meidän täytyy tehdä itse nuo valinnat ja tulla halukkaaksi hyväksymään seuraukset.


Juuri tänään: Olen kiitollinen, että olen vapaa elämään niin kuin valitsen. Tänään hyväksyn vastuuni toipumisen suhteen, teen omat valintani ja hyväksyn seuraukset.



Epävirallinen käännös "Just for Today"  -  kirjasta, vain NA:n sisäiseen käyttöön.

