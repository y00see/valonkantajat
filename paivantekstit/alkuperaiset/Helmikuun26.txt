Katumus
Helmikuun 26.

"Kahdeksas askel tarjoaa syyllisyyden ja tunnonvaivojen hallitsemaan elämään suuren muutoksen."
Perusteksti s. 43

Katumus oli yksi niistä tunteista, jotka saivat meidät jatkamaan käyttämistä. Olimme kompuroineet polullamme huumekierteessä saaden aikaan niin paljon surua ja hävitystä, että sitä oli liian tuskallista ajatella. Tunnonvaivamme kasvoivat käsittäessämme, ettemme kyenneet mitenkään korjaamaan aiheuttamaamme vahinkoa, emme mahtaneet sille mitään.

Kun kohtaamme katumuksentunteemme avoimesti, niillä ei ole enää niin paljon valtaa meihin. Aloitamme kahdeksannen askeleen laatimalla luettelon kaikista vahingoittamistamme ihmisistä. Meillä on osuutemme tuskallisessa menneisyydessämme.

Kahdeksas askel ei kuitenkaan kehota meitä korjaamaan kaikkia virheitämme, vaan ainoastaan tulemaan halukkaiksi hyvittämään kaikkia vahingoittamiamme ihmisiä. Kun tulemme halukkaiksi korjaamaan aiheuttamamme vahingot, huomaamme, että meillä on valmiudet muuttua. Todistamme toipumisen parantavaa tapahtumaketjua.

Katumus ei enää ole meille itsekidutuksen väline. Siitä on tullut työkalu, jota voimme käyttää antaaksemme itsellemme anteeksi.


Juuri tänään: Kun koen tunnonvaivoja, käytän niitä ponnahduslautana kahdentoista askeleen parantavan prosessiin.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

