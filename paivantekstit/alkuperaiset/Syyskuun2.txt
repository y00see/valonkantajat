Korkeamman voiman vastaanotto
Syyskuun 2.

"Kahdentoista askeleen ohjelmamme päivittäinen harjoittaminen auttaa meitä muuttumaan korkeamman voiman johdattamiksi ihmisiksi."
Perusteksti s. 94
                                                                               

Keitä olemme olleet ja keneksi olemme tulleet? On pari tapaa vastata tähän kysymykseen. Yksi on hyvin yksinkertainen: Tulimme Nimettömiin Narkomaaneihin addikteina, kuolemassa addiktioomme. NA:ssa meidät on vapautettu pakkomielteestämme huumeisiin ja käyttämisen tarpeestamme. Ja elämämme on muuttunut.

Mutta se on vain jäävuoren huippu. Keitä olimme todella olleet? Menneisyydessämme olimme ihmisiä, joilla ei ollut voimaa eikä suuntaa. Meistä tuntui siltä, että meillä ei ollut mitään tarkoitusta, ei syytä miksi elää. Elämässämme ei ollut sen enempää järkeä meille kuin perheillemme, ystävillemme tai naapureillemme.

Keneksi olemme todella tulossa? Tänään emme ole vain puhtaita addikteja, vaan meillä on suunta, tarkoitus ja itseämme suurempi voima. Kahdentoista askeleen päivittäisen harjoittamisen kautta alamme ymmärtää kuinka addiktiomme vääristi tunteitamme, tarkoitusperiämme ja käyttäytymistämme. Asteittain sairautemme tuhoava voima on korvaantunut korkeamman voimamme elämää antavalla voimalla.

Toipuminen tarkoittaa muutakin kuin puhtaana olemista  -  se tarkoittaa voiman vastaanottamista. Olemme tehneet muutakin kuin vain luopuneet joistakin huonoista tavoista, olemme tulossa uusiksi ihmisiksi, korkeamman voiman ohjaamina.


Juuri tänään: Ohjaus, jota tarvitsen tullakseni uudeksi ihmiseksi, on saatavilla. Tänään, vetäydyn kauemmaksi vanhasta suunnan puutteestani ja tulen lähemmäksi korkeampaa voimaani.



Epävirallinen käännös "Just for Today"  -  kirjasta, vain NA:n sisäiseen käyttöön.

