Omavaraisuusperiaate
Maaliskuun 22.

"Addiktiossamme olimme riippuvaisia ihmisistä, paikoista ja asioista. Etsimme niistä tukea ja odotimme niiden antavan meille sen, mitä meistä itsestämme puuttui." 
Perusteksti s. 77

Eläinkuntaan kuuluu olento, joka elää muista. Sitä kutsutaan iilimadoksi. Se kiinnittyy ihmisiin ja ottaa mitä tarvitsee. Kun yksi uhri sipaisee sen irti, se yksinkertaisesti siirtyy seuraavaan.

Toimimme samalla tavalla aktiivisessa addiktiossamme. Ammensimme tyhjiin perheemme, ystävämme ja yhteisömme. Tiedostaen tai tiedostamattamme yritimme saada jotain antamatta mitään käytännöllisesti katsoen jokaisesta, jonka tapasimme.

Kun näimme korin kiertävän ensimmäisessä kokouksessamme, saatoimme ajatella, "Omavaraisuus! Onpa kummallinen ajatus!" Kun katselimme, huomasimme jotakin. Nämä omavaraiset addiktit olivat vapaita. Maksamalla oman osuutensa he olivat ansainneet etuoikeuden tehdä omat päätöksensä.

Soveltamalla omavaraisuusperiaatetta omaan elämäämme saavutamme itsellemme samanlaisen vapauden. Enää kellään ei ole oikeutta määrätä, missä meidän pitää asua, koska maksamme oman vuokramme. Voimme syödä mitä haluamme, pukeutua mihin haluamme ja ajaa millä haluamme, koska hankimme ne itse.

Toisin kuin iilimadon meidän ei tarvitse olla riippuvaisia toisista elääksemme. Mitä enemmän vastuuta otamme, sitä vapaampia olemme.


Juuri tänään: Omavaraisuudella ansaitulla vapaudella ei ole rajoja. Hyväksyn henkilökohtaisen vastuuni ja maksan oman osuuteni tänään.



Epävirallinen käännös "Just for Today"  -  kirjasta, vain NA:n sisäiseen käyttöön.



