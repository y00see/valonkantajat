Näköala ilman rajoja	
Joulukuun 3.

"Ehkä ensimmäistä kertaa näemme välähdyksen uudesta elämästämme."
Perusteksti s. 38


Addiktiossamme kuva itsestämme oli hyvin rajoittunut. Joka päivä kävimme läpi samat rutiinit: hankkiminen, käyttäminen ja keinojen löytäminen saadaksemme lisää. Ja se oli kaikki, mitä me kohtuullisesti pystyimme elämämme siltä vaiheelta odottamaan. Mahdollisuutemme olivat rajalliset.

Tänään näköalamme on muuttunut. Toipuminen on antanut meille uuden näkemyksen itsestämme ja elämästämme. Emme enää ole addiktion loputtoman harmaan rutiinin kahlitsemia. Olemme vapaita laajentamaan itseämme uusilla tavoilla, kokeilemalla uusia ajatuksia ja uusia toimintoja. Näin tehdessämme opimme näkemään itsemme udella tavalla. Kehitysmahdollisuuksiamme rajoittaa ainoastaan meistä huolta pitävän korkeamman voiman voima  -  sillä voimalla ei ole rajoja.

Toipuessamme elämä ja kaikki elämään liittyvä näyttää avautuvan meille. Hengellisten periaatteidemme ohjaamina, käsityksemme mukaisen Jumalan antaman voiman kuljettamina näköpiirimme ovat rajattomat.


Juuri tänään: Avaan silmäni edessäni oleville mahdollisuuksille. Käsitykseni mukaisen Jumalan antamat kehitysmahdollisuudet ovat rajattomat ja voimakkaat. Tänään toimin niiden mukaan.



Epävirallinen käännös "Just for Today"  -  kirjasta.


