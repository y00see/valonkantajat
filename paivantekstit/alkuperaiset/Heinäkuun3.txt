Hiljentyminen
Heinäkuun 3.

"Monet meistä ovat huomanneet, että varaamalla aikaa hiljentymiselle autamme itseämme luomaan tietoisen yhteyden korkeampaan voimaamme."
Perusteksti s. 103


Monet meistä puhuvat kauniita sanoja tietoisen yhteyden merkityksestä korkeampaan voimaan. Silti, kuinka moni meistä on valmis käyttämään aikaa kehittääkseen tuota tietoista yhteyttä. Jos emme ole vielä vakiinnuttaneet rukoilua ja mietiskelyä säännölliseksi, tänään on päivä jona aloittaa.

Hiljentymisen ei tarvitse olla pitkä. Monet meistä huomaavat, että kahdesta-kolmeenkymmeneen minuuttia on riittävä aika hiljentymiselle, huomiomme keskittämiselle, ajatuksiemme ja huoltemme jakamiselle rukouksessa ja muutaman hetken mietiskelylle vastauksien kuulemiseen.
Hiljentymisemme ei tarvitse olla pitkä ollakseen toimiva, edellyttäen että se on johdonmukainen. Parikymmentä minuuttia rukoilua kerran kuussa voi ehkäpä aikaansaada vähän, mutta huono tietoinen yhteytemme turhauttaa meidät. Kaksikymmentä minuuttia joka päivä, sen sijaan uudistaa ja vahvistaa jo eloisaa kontaktia korkeampaan voimaamme.

Toipuvan addiktin päivän touhussa ja hyörinnässä, monet meistä päätyvät kulkemaan aamusta iltaan käyttämättä yhtään aikaa kehittääkseen tietoista yhteyttä oppimaamme käsityksen mukaiseen Jumalaan. Kuitenkin, jos varaamme tietyn ajan päivästä hiljentymiselle, voimme olla varmoja että tietoinen yhteytemme kehittyy.


Juuri tänään: Varaan muutaman hetken, heti luettuani päivän avauksen, rukoillakseni ja mietiskelläkseni. Tämä tulee olemaan uusi toimintamalli toipumiselleni.



Epävirallinen käännös "Just for Today"  -  kirjasta, vain NA:n sisäiseen käyttöön.

