Nimettömyys ja oma tahto
Joulukuun 25.

"Henkilökohtaisen hyödyn tavoittelu... joka tuotti ennen niin paljon tuskaa, väistyy sivuun, jos pidämme kiinni nimettömyyden periaatteesta."
Perusteksti s. 83


Sana anonyymius merkitsee nimettömyyttä, mutta NA-ohjelman nimettömyydessä on suurempi periaatteellinen merkitys: epäitsekkyyden periaate. Kun myönnämme voimattomuutemme omaan elämäämme nähden, otamme ensimmäisen askeleen poispäin omasta tahdosta ja ensimmäisen askeleen kohti epäitsekkyyttä. Mitä vähemmän yritämme ohjata elämäämme oman tahtomme mukaiseksi, sitä enemmän löydämme voimaa ja suuntaa, jotka kerran puuttuivat niin kipeästi elämästämme.

Mutta epäitsekkyyden periaate saa aikaan paljon enemmän kuin vain saa meidät tuntemaan itsemme paremmiksi  -  se auttaa meitä elämään paremmin. Ajatuksemme siitä, kuinka maailmaa pitäisi pyörittää, menettävät merkityksensä, ja lopetamme yrityksen tyrkyttää tahtoamme jokaiselle tai mihin tahansa ympärillämme. Ja kun hylkäämme kaikkitietävät teeskentelymme ja alamme huomata toisten ihmisten kokemusten arvon, alamme kohdella heitä kunnioituksella. Toisten ihmisten etu tulee yhtä tärkeäksi kuin omamme; alamme ajatella enemmän ryhmän etua kuin omaa etuamme. Alamme elää elämää, joka on isompi kuin me olemme, enemmän kuin vain me, nimemme, itsemme  -  alamme elää nimettömyysperiaatteen mukaisesti.


Juuri tänään: Jumala vapauta minut omasta tahdostani. Auta minua ymmärtämään nimettömyyden periaate, auta minua elämään epäitsekkäästi.



Epävirallinen käännös "Just for Today"  -  kirjasta.

