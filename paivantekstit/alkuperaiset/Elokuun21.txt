Ystävyyssuhteet
Elokuun 21.

"Ystävyyssuhteemme syvenevät ja koemme sitä lämpöä ja välittämistä, joka syntyy addiktien jakaman toipumisen ja uuden elämän tuloksena."
Pamfletti nro 19 "Itsensä hyväksyminen"


Useimmilla meistä on harvoja aitoja ystäviä tullessamme Nimettömiin Narkomaaneihin. Useimmat meistä saapuvat myös ilman pienintäkään ymmärrystä siitä, mitä tarvitaan pysyvien ystävyyssuhteiden rakentamiseen. Ajan kanssa kuitenkin opimme, että ystävyyssuhteet vaativat työtä. Jossakin vaiheessa kaikki ystävyyssuhteet ovat haastavia. Kuten kaikki suhteet, ystävyyssuhde on oppimisprosessi.

Ystävämme rakastavat meitä riittävästi kertoakseen meille totuuden itsestämme. Vanha sanonta, "Totuus tulee vapauttamaan sinut, mutta ensin se raivostuttaa sinut," vaikuttaa erityisen todelta ystävyydessä. Tämä voi tehdä ystävyyssuhteista vaivalloisia. Voimme huomata mieluummin välttelevämme tiettyjä kokouksia kuin kohtaavamme ystäviämme. Olemme kuitenkin huomanneet, että ystävämme puhuvat, koska ovat huolissaan meistä. He haluavat meille parasta. Ystävämme hyväksyvät meidät vajavuuksistamme huolimatta. He ymmärtävät meidän olevan edelleen työn alla.

Ystävämme ovat tukenamme silloin kun emme itse enää ole. Ystävämme auttavat meitä saamaan kallisarvoista näkökulmaa elämämme tapahtumiin ja toipumiseen. Meidän on tärkeää aktiivisesti kehittää ystävyyssuhteitamme, koska olemme huomanneet ettemme voi toipua yksin.


Juuri tänään: Olen kiitollinen niistä ystävistä joita minulla on. Otan aktiivisen osan ystävyyssuhteissani.



Epävirallinen käännös "Just for Today"  -  kirjasta, vain NA:n sisäiseen käyttöön.

