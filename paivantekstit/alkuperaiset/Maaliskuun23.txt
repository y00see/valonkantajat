Jumalan lahjat
Maaliskuun 23.

"Teemme jalkatyön ja otamme vastaan sen, mitä meille annetaan ilmaiseksi joka päivä."
Perusteksti s. 52

Suhteemme korkeampaan voimaamme on kaksisuuntainen. Rukouksessa me puhumme ja Jumala kuuntelee. Kun mietiskelemme, kuuntelemme parhaamme mukaan korkeamman voimamme tahtoa. Tiedämme, että olemme vastuussa omasta osuudestamme tässä suhteessa. Jos emme rukoile ja kuuntele, suljemme korkeamman voimamme elämästämme.

Kun ajattelemme suhdettamme korkeampaan voimaamme, on tärkeää muistaa, kumpi olemme siinä: voimaton osapuoli. Voimme pyytää ohjausta, voimme pyytää halukkuutta ja voimaa, voimme pyytää tietoa korkeamman voimamme tahdosta, mutta emme voi tehdä vaatimuksia. Käsityksemme mukainen Jumala  -  se osapuoli, jolla on voima  -  täyttää toisen puolen tästä suhteesta antamalla meille tarkalleen sen, mitä tarvitsemme ja kun sitä tarvitsemme.

Meidän on päivittäin ryhdyttävä toimeen pitääksemme suhteemme korkeampaan voimaan elossa. Yksi tapa tehdä niin on soveltaa Yhdettätoista askelta. Silloin muistamme oman voimattomuutemme ja hyväksymme itseämme suuremman voiman tahdon.


Juuri tänään: Suhteessani korkeampaan voimaani, olen voimaton osapuoli. Muistaen, kuka olen, hyväksyn tänään nöyrästi lahjat käsitykseni mukaiselta Jumalalta.



Epävirallinen käännös "Just for Today"  -  kirjasta, vain NA:n sisäiseen käyttöön.



