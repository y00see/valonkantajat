Rakkauden voima
Elokuun 9.

"Alamme nähdä, että Jumalan rakkaus on ollut läsnä koko ajan vain odottaen, että otamme sen vastaan."
Perusteksti s. 52


Jumalan rakkaus on muuttava voima, joka ohjaa toipumistamme. Tämän rakkauden avulla löydämme vapauden toivottomasta, epätoivoisesta käyttämisen tahdista, vihasta itseämme kohtaan ja enemmästä käyttämisestä. Tämän rakkauden avulla saavutamme syyn ja tarkoituksen kerran niin tarkoituksettomaan elämäämme. Tämän rakkauden avulla meille annetaan sisäistä ohjausta ja voimaa mitä tarvitsemme aloittaaksemme uuden tavan elää: NA-laisen elämäntavan. Tämän rakkauden avulla alamme nähdä asioita eri tavalla; kuin uusin silmin. 

Tutkiessamme elämäämme rakkauden silmien läpi, teemme löydön, joka voi olla huomiota herättävä. Rakastava Jumala jota olemme niin äskettäin alkaneet ymmärtämään, on aina ollut kanssamme ja on aina rakastanut meitä. Muistamme ajat jolloin pyysimme korkeamman voiman apua ja meille annettiin sitä. Me muistamme jopa ajat, jolloin emme pyytäneet sellaista apua, silti meille annettiin sitä, siitä huolimatta. Tajusimme, että rakastava korkeampi voima oli pitänyt meistä huolta kaiken aikaa, suojellen elämäämme siihen päivään jolloin pystyimme hyväksymään tuon rakkauden itsellemme. 

Rakkauden voima on ollut kanssamme kaiken aikaa. Tänään olemme kiitollisia siitä, että olemme selviytyneet tarpeeksi kauan tullaksemme tietoisesti tietoiseksi tuon rakkauden läsnäolosta maailmassamme ja elämässämme. Sen elinvoimaisuus virtaa todellisessa olemisessamme, ohjaten toipumistamme ja näyttäen meille kuinka elää.


Juuri tänään: Hyväksyn korkeamman voiman rakkauden elämässäni. Olen tietoinen tuon voiman ohjauksesta ja voimasta sisälläni. Tänään vaadin sitä omakseni.



Epävirallinen käännös "Just for Today"  -  kirjasta, vain NA:n sisäiseen käyttöön.

