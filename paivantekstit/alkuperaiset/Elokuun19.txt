Ensimmäiset asiat  ensiksi
Elokuun 19.

"Näemme vaivaa kaikkein ilmeisempien ongelmiemme ratkaisemiseksi ja annamme muun olla. Teemme sen, mikä on ajankohtaista, ja edistyessämme tulemme saamaan uusia tilaisuuksia kehittymiseen."
Perusteksti s. 61


On sanottu toipumisen olevan yksinkertaista  -  eihän meidän tarvitse muuttaa muuta kuin kaikki! Se voi tuntua aika kovalta vaatimukselta, varsinkin silloin, kun ensimmäisen kerran saavumme Nimettömiin Narkomaaneihin. Useammat meistä eivät kuitenkaan saapuneet ensimmäiseen kokoukseen sen takia, että elämämme olisi ollut upeassa kunnossa. Päinvastoin, suuri osa meistä saapui NA:han elämämme suurimman kriisin ollessa käynnissä. Tarvitsimme toipumista ja äkkiä!

Elämässämme olevan muutoksen tarpeen suuruus voi olla lamauttava. Tiedämme ettemme voi huolehtia kaikesta mitä tarvitsee tehdä, ei kaikesta kerralla. Kuinka aloitamme? Mahdollista on, että olemme jo aloittaneet. Olemme tehneet ensimmäiset, kaikkein ilmeisimmät asiat, joita tarvitsee tehdä: olemme lopettaneet huumeiden käyttämisen ja olemme aloittaneet kokouksissa käymisen.

Mitä teemme seuraavaksi? Aika lailla samaa asiaa, ainoastaan enemmän sitä: tilanteemme huomioiden teemme mitä voimme. Kuljemme toipumisen tietä nostamalla jalkojamme ylös ja ottamalla askeleen, joka on aivan edessämme. Vasta tämän tehtyämme meidän tarvitsee huolehtia siitä, mitä tulee seuraavaksi. Hitaasti mutta varmasti huomaamme edistyvämme tiellä jota kuljemme, näkyvästi lähentyen päivä päivältä tulemaan sellaiseksi ihmiseksi, jollainen haluaisimme olla.


Juuri tänään: Kuljen toipumisen tietäni ottamalla juuri edessäni olevan askeleen.



Epävirallinen käännös "Just for Today"  -  kirjasta, vain NA:n sisäiseen käyttöön.

