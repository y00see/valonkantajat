Sairaus, jota voidaan hoitaa
Maaliskuun 21.

"Addiktio on sairaus, johon sisältyy muutakin kuin pelkkä huumeiden käyttö."
Perusteksti s. 3
	
Ensimmäisessä kokouksessamme olemme saattaneet ällistyä tapaa, jolla jäsenet jakoivat kokemustaan siitä, miten addiktiosairaus on vaikuttanut heidän elämäänsä. Ajattelimme itseksemme: "Sairaus? Minullahan on vain huumeongelma! Mistä ihmeestä he oikein puhuvat?"

Kun olemme olleet jonkin aikaa ohjelmassa, alamme nähdä, että addiktiomme meni syvemmälle kuin pakkomielteinen, pakonomainen huumeidenkäyttömme. Näimme, että sairastimme pitkäaikaista sairautta, joka vaikutti moniin elämämme osa-alueisiin. Emme tienneet, mistä olimme "saaneet" tämän sairauden, mutta tutkiessamme itseämme huomasimme, että se oli ollut meillä jo vuosia.

Aivan kuten addiktiosairaus vaikuttaa kaikkiin elämämme osa-alueisiin, niin samoin tekee NA-ohjelmakin. Osallistumme ensimmäiseen kokoukseemme kaikkine oireinemme: hengellinen puutostila, tunneperäinen tuska, voimattomuus, hallitsemattomuus.

Sairautemme hoitoon sisältyy paljon enemmän kuin pelkkä huumeista pidättäytyminen. Käytämme kahtatoista askelta  -  vaikka ne eivät "paranna" sairauttamme, alkavat ne kuitenkin tervehdyttää meitä. Ja, toipuessamme koemme elämän lahjan.


Juuri tänään: Hoidan sairauttani kahdentoista askeleen avulla.



Epävirallinen käännös "Just for Today"  -  kirjasta, vain NA:n sisäiseen käyttöön.




