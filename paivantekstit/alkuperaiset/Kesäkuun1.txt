Tule takaisin
Kesäkuun 1.

"Tänne tullessaan ei tarvitse olla puhtaana, mutta suosittelemme, että tulokkaat tulisivat ensimmäisen kokouksen jälkeen uudestaan - puhtaina. Saadakseen apua NA:sta ei tarvitse odottaa yliannostusta tai vankilatuomiota."
Perusteksti s. 11-12

Vain harvat meistä tulevat NA:han halukkuutta pursuten. Jotkut meistä ovat täällä oikeuden määrääminä. Jotkut ovat tulleet voidakseen pitää perheensä. Jotkut tulevat yrittääkseen pelastaa romahduksen partaalla olevan uransa. Sillä, miksi olemme täällä, ei ole väliä. Vain sillä on merkitystä, että olemme.

Olemme kuulleet sanottavan, että "jos tuomme tänne itsemme, niin mielemme seuraa perässä." Tulemme tänne ehkä happamina. Olemme ehkä yksi niistä, jotka istuvat takapenkeillä kädet puustissa, mulkoillen uhkaavasti jokaista, joka lähestyy meitä. Lähdemme ehkä pois ennen loppurukousta.

Jos kuitenkin yhä uudelleen tulemme takaisin, huomaamme, että mielemme alkaa avautua. Alamme irtautua puolustusmekanismeistamme ja kuunnella todella, mitä muut jakavat. Kuulemme ehkä jonkun, johon samaistumme, puhuvan. Aloitamme muutosprosessin.

Oltuamme jonkin aikaa NA:ssa, huomaamme, että muutakin kuin mielemme on tullut kokoushuoneisiimme  -  jotakin vielä tärkeämpää  -  myös sydämemme on siellä. Kun se tapahtuu, alkaa ihmeitä todellakin tapahtua!


Juuri tänään: Pyrin avoimin mielin kuuntelemaan, mitä jaetaan.



Epävirallinen käännös "Just for Today"  -  kirjasta, vain NA:n sisäiseen käyttöön.



