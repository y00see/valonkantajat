Kokoustemme sanoma
Joulukuun 18.

"Se, että me - joka ainoa ryhmä - keskitymme sanoman saattamiseen, luo toimintaan jatkuvuutta. Addiktit voivat luottaa meihin."
Perusteksti s. 74


Tarinat aktiivisen addiktion aikana tapahtuneista sekoiluistamme voivat olla hauskoja. Tarinat vanhoista omituisista reaktioistamme elämään käyttäessämme voivat olla kiinnostavia. Mutta niillä on taipumusta pitää sisällään enemmän sotkua kuin sanomaa. Filosofiset väittelyt Jumalan luonteesta ovat kiehtovia. Keskustelulla ajankohtaisista asioista on paikkansa  -  kuitenkaan paikka ei ole NA-kokous.

Nuo ajat, kun alamme inhota kokouksia ja löydämme itsemme valittamasta, että "he eivät tiedä, miten kokemusta pitäisi jakaa" tai "kokous oli taas yhtä valitusta", ovat luultavasti merkkejä siitä, että meidän on tarpeen tiukasti ja perusteellisesti tarkkailla, miten me jaamme kokemusta.

Todellista toipumisen sanomaa on kokemuksemme jakaminen siitä, miten aloimme toipumisprosessin ja miten pysyimme NA:ssa toteuttamalla Kahtatoista askelta. Sitä me haemme, kun menemme kokoukseen. Päätarkoituksemme on saattaa sanomaa vielä kärsivälle addiktille ja se, mitä jaamme palavereissa voi joko auttaa tai vahingoittaa merkittävästi. Valinta ja vastuu ovat meidän.


Juuri tänään: Jaan toipumiseni NA-kokouksessa.



Epävirallinen käännös "Just for Today"  -  kirjasta.


