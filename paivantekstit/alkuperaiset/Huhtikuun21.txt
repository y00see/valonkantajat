Pelko
Huhtikuun 21.

" Olemme havainneet, ettei meillä ollut muuta vaihtoehtoa kuin joko muuttaa täydellisesti vanhat ajatustapamme tai palata käyttäjiksi."
Perusteksti s. 23

Monet meistä huomaavat, että pelko hallitsi vanhoja ajatustapojamme.  Pelkäsimme, ettemme saisi huumeita tai että niitä ei olisi tarpeeksi. Pelkäsimme kiinni jäämistä, pidätystä ja vankilaan joutumista. Listalla olivat myös pelko taloudellisista huolista, kodittomuudesta, yliannostuksesta ja sairaudesta. Ja pelkomme hallitsi tekojamme.

Toipumisen alkuajat eivät olleet kovin erilaisia monille meistä; silloinkin pelko hallitsi ajatteluamme. "Entä jos puhtaana pysyminen on liian tuskallista?", kysyimme itseltämme. "Entä jos en pysty siihen? Entä jos NA:laiset eivät pidä minusta? Entä jos NA ei toimi?" Näiden ajatusten takana oleva pelko voi vieläkin hallita käyttäytymistämme estäen meitä ottamasta puhtaana pysymiseen ja kasvuun tarvittavia riskejä. Saattaa näyttää helpommalta alistua varmaan epäonnistumiseen, luovuttaa ennen kuin edes aloitamme, kuin vaarantaa kaikkea riittämättömän toivon takia. Mutta tällainen ajattelu johtaa vain retkahtamiseen.

Pysyäksemme puhtaana meidän on löydettävä halukkuus muuttaa vanhat ajatustapamme.  Mikä on toiminut muille addikteille saattaa toimia meillekin  -  mutta meidän on oltava halukkaita yrittämään. Meidän on vaihdettava vanhat kyyniset epäilymme uuteen toivon myöntämiseen. Kun teemme sen, huomaamme, että se on riskin arvoista.


Juuri tänään: Rukoilen halukkuutta muuttaa vanhat ajatustapani ja kykyä voittaa pelkoni.



Epävirallinen käännös "Just for Today"  -  kirjasta, vain NA:n sisäiseen käyttöön.



