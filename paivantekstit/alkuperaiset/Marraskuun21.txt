Luonteemme vajavaisuuksista luopuminen
Marraskuun 21.

"Jos luonteen vajavuudet edistäisivät terveyttämme ja onnellisuuttamme, emme olisi ajautuneet niin suureen epätoivoon."
Perusteksti s. 39

Kuudenteen ja seitsemänteen askeleeseen tarttuminen ei aina ole helppoa. Meistä voi tuntua, että meissä on niin paljon vikaa, että olemme täydellisen vajavaisia. Meistä saattaa tuntua, että meidän olisi parempi olla kiven alla piilossa. Missään tapauksessa emme haluaisi muiden addiktien tietävän heikkouksistamme.

Käymme luultavasti läpi ajan, jolloin tarkkailemme kaikkea, mitä sanomme ja teemme tunnistaaksemme luonteemme heikkoudet sekä varmistaaksemme, että piilotamme ne. Saatamme palata johonkin tiettyyn päivään nöyristellen jotakin, joka on mielestämme varmasti noloin asia, mitä olemme koskaan sanoneet. Päätämme pyhästi, että meidän on päästävä noista kauheista piirteistämme millä hinnalla hyvänsä.

Mutta missään kohdin kuudennetta tai seitsemättä askelta ei sanota, että voimme oppia kontrolloimaan luonteemme heikkouksia. Tosiasiassa mitä enemmän huomiota kohdistamme niihin, sitä tiukemmin ne tulevat juurtumaan elämäämme. Vaatii nöyryyttä huomata, ettemme voi kontrolloida luonteemme heikkouksia sen enempää kuin voimme kontrolloida addiktiotamme. Emme voi poistaa luonteemme heikkouksia; voimme vain pyytää rakastavaa Jumalaa poistamaan ne.

Luopuminen jostain tuskallisesta voi olla yhtä vaikeaa kuin luopua jostain miellyttävästä. Mutta jos oikein ajattelimme  -  kiinnipitämiseen tarvitaan hurjasti työtä. Kun me todella ajattelemme, mistä me pidämme kiinni, huomaamme että se ei ole vaivan arvoista. On aika luovuttaa luonteemme vajavaisuuksista ja pyytää Jumalaa poistamaan ne. 
	
Juuri tänään: Olen valmis antamaan luonteeni heikkoudet poistettavaksi. Luovutan ja annan rakastavan korkeamman voiman pitää minusta huolta.


Epävirallinen käännös "Just for Today"  -  kirjasta, vain NA:n sisäiseen käyttöön.



