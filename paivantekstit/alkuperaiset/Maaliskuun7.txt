Tärkeysjärjestys
Maaliskuun 7.

"Hyvät ajat voivat myös olla ansa. Vaara piilee siinä, että saatamme unohtaa, että puhtaana pysyminen on tärkeysjärjestyksessä ensimmäisenä."
Perusteksti s. 48
                                                                              	
Asiat voivat mennä todella hyvin toipumisessamme. Olemme ehkä löytäneet "sielunkumppanin", rakentaneet palkitsevan uran, tai perustaneet perheen. Suhteemme perheenjäseniimme ovat voineet korjautua. Asiat sujuvat niin hyvin, ettei meillä juuri riitä aikaa käydä kokouksissa. Alamme ehkä uudelleen sopeutua yhteiskuntaan niin onnistuneesti, että unohdamme, ettemme aina reagoi tilanteisiin kuten muut.

Ehkä, ja vain ehkä, tärkeysjärjestyksemme on mennyt vikaan. Onko kokouksiin osallistuminen yhä ensisijalla? Toimimmeko yhä kummina? Soittelemmeko itse kummillemme? Mitä askelta työskentelemme? Olemmeko edelleenkin halukkaita nousemaan vuoteesta keskellä yötä vastataksemme kahdennentoista askeleen puheluun? Muistammeko toteuttaa periaatteitamme kaikissa toimissamme? Jos muut NA:n jäsenet kääntyvät puoleemme, onko meillä aikaa heille? Muistammeko, mistä tulemme, vai ovatko "hyvät ajat" sallineet meidän unohtaa?

Pysyäksemme puhtaana, on meidän muistettava, että olemme vain yhden annoksen päässä menneisyydestämme. Pysymme kiitollisina hyvistä ajoista, mutta emme anna niiden ohjata huomiotamme jatkuvasta toipumisestamme Nimettömissä Narkomaaneissa.


Juuri tänään: Olen kiitollinen hyvistä ajoista, mutta en ole unohtanut, mistä olen tullut. Tänään tärkeysjärjestyksessäni ykkösenä on puhtaana pysyminen ja toipumisessani kasvaminen.



Epävirallinen käännös "Just for Today"  -  kirjasta, vain NA:n sisäiseen käyttöön.



