Ryhmä
Joulukuun 24.

"Myös henkilökohtaisen ohjelmamme kahdestoista askel kehottaa meitä saattamaan sanomaa vielä kärsivälle kärsivälle addiktille... Ryhmä on voimakkain välineemme sanoman saattamiseen."
Perusteksti s. 74


Kun ensimmäisen kerran tulemme NA-kokouksiin, tapaamme toipuvia addikteja. Tiedämme, että he ovat addikteja, koska he puhuvat samoista kokemuksista ja tunteista mitä meillä on ollut. Tiedämme heidän tyyneydestään, että he ovat toipumisen tiellä  -  heillä on jotain, mitä mekin haluamme. Toivon tunteemme heräävät, kun toiset addiktit jakavat NA-kokouksissa toipumisensa kanssamme.

Toipumisen ilmapiiri vetää meitä kokouksiin. Tuo ilmapiiri syntyy, kun ryhmän jäsenet sitoutuvat työskentelemään yhdessä. Yritämme parantaa toipumisilmapiiriä auttamalla kokouksen valmistelussa, vastaanottamalla tulokkaita, sekä keskustelemalla muiden addiktien kanssa kokouksen jälkeen. Nämä osoitukset sitoutumisestamme tekevät kokouksistamme vetovoimaisia ja auttavat ryhmiämme jakamaan toipumisensa.

Toipumiskokemuksen jakaminen ryhmissä on eräs tapa, jolla autamme toinen toistamme ja se on usein perusta yhteenkuuluvuuden tunteellemme. Samaistumme toisiin addikteihin, niinpä luotamme heidän toivon sanomaansa. Monet meistä eivät olisi pysyneet Nimettömissä Narkomaaneissa ilman yhteenkuuluvuuden tunnetta ja toivoa. Kun jaamme ryhmän kokouksissa, tuemme henkilökohtaista toipumistamme samalla kun autamme toisia.


Juuri tänään: Päästän toisen addiktin lähelleni ryhmässä ja jaan toipumiseni.



Epävirallinen käännös "Just for Today"  -  kirjasta.

