Nimettömyydellä ilmaistu nöyryys
Syyskuun 3.

"Nöyryys on sivutuote, joka sallii meidän kasvaa ja kehittyä vapauden ilmapiirissä. Se poistaa pelkomme siitä, että työnantajamme, perheemme tai ystävämme saisivat tietää meidän olevan addikteja."
Perusteksti s. 83

Monilla meistä ei ehkä ole ymmärrystä ajatuksesta, että "nimettömyys on kaikkien perinteidemme hengellinen perusta". Kuinka näin voi olla, me ihmettelemme. Mitä tekemistä nimettömyydellä on hengellisen elämämme kanssa? 

Vastaus on, paljonkin! Vartioimalla ja hellimällä nimettömyyttämme, me ansaitsemme hengellisen palkkion joka menee yli ymmärryksemme. On suuri hyve tehdä jotain hyvää jollekin ja olla kertomatta kenellekään siitä. Samalla tavalla, impulssin vastustaminen ylpeänä kuuluttaa jäsenyyttämme NA:ssa koko maailmalle  -  itse asiassa, pyytää kaikkia tunnustamaan kuinka ihmeellisiä me olemme  -  saa meidät arvostamaan toipumistamme kaikista eniten. 

Toipuminen on lahja, jonka olemme vastaanottaneet itseämme suuremmalta voimalta. Toipumisellamme kehuskeleminen, ihan kuin se olisi meidän omaa ansiotamme, johtaa ylpeyden tunteisiin ja mahtailuun. Mutta nimettömyytemme pitäminen johtaa nöyryyteen ja kiitollisuuden tunteisiin. Toipuminen on itsessään oma palkintonsa; julkinen ylistäminen ei voi tehdä siitä yhtään arvokkaampaa kuin se nyt jo on. 


Juuri tänään: Toipuminen on itsessään oma palkintonsa; minun ei tarvitse saada omalleni julkista ylistystä. Ylläpidän ja vaalin nimettömyyttäni.



Epävirallinen käännös "Just for Today"  -  kirjasta, vain NA:n sisäiseen käyttöön.

