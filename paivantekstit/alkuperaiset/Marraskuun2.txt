Ratkaisemattomien ongelmien kanssa eläminen
Marraskuun 2.

"On tärkeää, että on ystäviä, jotka välittävät, kun meillä on paha olla... "
Perusteksti s. 61


Useimpiin ongelmiimme on olemassa yksinkertainen ratkaisu. Soitamme kummillemme, rukoilemme, työskentelemme askelia tai menemme kokouksiin. Entä sitten tilanteet, joissa taakka on pysyvä, eikä ratkaisua näy?

Suurin osa meistä tietää, millaista on elää tuskallisessa tilanteessa  -  ongelmassa, joka ei vaan katoakaan. Joillakin meistä ongelmana on parantumaton, hengenvaarallinen sairaus. Joillakin taas on parantumattomassa tilassa olevia lapsia. Jotkut meistä huomaavat, etteivät heidän ansionsa kerta kaikkiaan riitä elinkustannuksiin. Jotkut hoitavat pitkäaikaissairasta ystävää tai perheenjäsentä.

Ne meistä, jotka ovat joskus joutuneet elämään ratkeamattoman ongelman kanssa, tietävät minkä helpotuksen saa jo pelkästään siitä, että puhuu ongelmasta toipuvien ystäviensä kanssa. Voimme saada huojennusta huvittavassakin muodossa. Ystävämmekin saattavat sääliä meitä tai itkeä myötätunnosta. Mitä tahansa he tekevätkin, he keventävät taakkamme. He tuskin pystyvät ratkaisemaan ongelmaamme tai poistamaan kipeitä tuntojamme, mutta jo pelkästään tieto, että meitä rakastetaan ja meistä välitetään, tekee taakastamme siedettävän. Meidän ei enää koskaan tarvitse olla yksin kärsimyksinemme. 


Juuri tänään: Ongelmat joita en kykene ratkaisemaan, voin tehdä tänään siedettäviksi puhumalla niistä ystäville. Tänään soitan jollekin, joka välittää.



Epävirallinen käännös "Just for Today"  -  kirjasta, vain NA:n sisäiseen käyttöön.

