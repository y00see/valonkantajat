Hauskanpito
Helmikuun 10.

"Toipumisessa käsityksemme hauskanpidosta muuttuu."
Perusteksti s. 116

Jälkikäteen ajatellen huomaavat monet meistä, että käsityksemme hauskanpidosta olivat käyttöaikoinamme melkoisen omituisia. Jotkut meistä pukeutuivat ja suuntasivat paikalliseen klubiin. Tanssimme, joimme ja käytimme muita huumeita auringon nousuun asti. Useammin kuin kerran käynnistyi aseellisia tappeluja. Sitä, mitä silloin kutsuimme hauskanpidoksi, sanomme nyt mielenvikaisuudeksi.

Tänään mielipiteemme hauskuudesta on muuttunut. Tänään meistä on hauskaa kulkea merenrantaa pitkin katsellen delfiinien ilakointia auringonlaskussa. On hauskaa lähteä NA:n retkille tai seurata huvinäytelmää NA:n konventissa. On hauskaa pukeutua ja mennä ravintolaillalliselle tarvitsematta pelätä, että syntyisi tulitaistelu siitä, kuka teki ja mitä ja kenelle.

Korkeamman voiman armon ja Nimettömien Narkomaanien toveriseuran kautta ovat käsityksemme hauskanpidosta muuttuneet jyrkästi. Tänään, kun olemme hereillä nähdäksemme auringonnousun, se johtuu tavallisesti siitä, että menimme illalla aikaisin nukkumaan, eikä siitä, että lähdimme klubilta kuudelta aamulla, silmät tihrussa huumetokkuraisesta yöstä. Jos tämä olisi kaikki, mitä olemme Nimettömistä Narkomaaneista saaneet, olisi se jo tarpeeksi.


Juuri tänään: Pidän hauskaa toipumisessani!



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

