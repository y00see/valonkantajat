Uusia vaikutteita
Helmikuun 24.

"Tarvitsimme todella persoonallisuuden muutosta. Muutos itsetuhoisista elämänkuvioista tuli välttämättömäksi."
Perusteksti s. 17

Varhaisimmissa elämänvaiheissamme oli useimmilla meistä kyky iloita ja ihmetellä, rakastaa ja vastaanottaa rakkautta ilman ehtoja. Kun aloimme käyttää, toimme elämäämme vaikutteita, jotka vähitellen vieraannuttivat meidät noista asioista. Mitä syvemmälle addiktion syövereihin jouduimme, sitä kauemmaksi ajauduimme ilosta, ihmetyksestä ja rakkaudesta.

Sitä taivalta ei tehty yhdessä yössä. Riippumatta siitä, kuinka kauan siihen meni, oli meillä NA:n oville saapuessamme muutakin kuin huumeongelma. Addiktion vaikutteet olivat vääristäneet kaikki elämänkuviomme tunnistamattomiksi.

On totta, että kaksitoista askelta saavat aikaan ihmeitä, mutta moniakaan niistä ei työskennellä yhdessä yössä. Sairautemme vaikutuksesta kehityimme hitaasti hengellisesti kielteiseen suuntaan. Toipuminen tuo uusia vaikutteita elämäämme, toveruuden ja hengellisen voiman lähteen, joka johdattaa meitä vähitellen uusiin terveisiin elämänkuvioihin.

Tämä muutos ei tietenkään "vain tapahdu". Mutta, jos mukaudumme NA:n elämäämme tuomiin uusiin vaikutteisiin, niin ajan myötä tulemme kokemaan persoonallisuuden muutoksia, joita kutsumme toipumiseksi. Kaksitoista askelta antavat käyttöömme ohjelman sellaiseen yhteistyöhön, jonka kautta saamme ilon, ihmetyksen ja rakkauden palautettua elämäämme.


Juuri tänään: Mukaudun uusiin toveruuden ja hengellisen voiman vaikutteisiin, joita NA on tuonut elämääni. Työskentelen seuraavaa askelta ohjelmassani.



Epävirallinen käännös "Just for Today"  -  kirjasta, vain NA:n sisäiseen käyttöön.


