Voimattomuus
Helmikuun 20.

"Koska emme kyenneet ottamaan vastuuta omista asioistamme, aiheutimme todellisuudessa itse omat ongelmamme."
Perusteksti s. 14

Kun kieltäydymme ottamasta vastuuta elämästämme, annamme pois kaiken henkilökohtaisen voimamme. Meidän on syytä muistaa, että olemme voimattomia addiktiomme, emme oman käyttäytymisemme suhteen.

Monet meistä ovat väärinkäyttäneet voimattomuuden käsitettä välttääkseen päätöksentekoa tai pitääkseen kiinni niistä asioista, joista olimme kasvaneet ulos. Olemme väittäneet olevamme voimattomia omiin tekoihimme nähden. Olemme pikemminkin syyttäneet muita omista olosuhteistamme kuin ryhtyneet myönteiseen toimintaan noiden olosuhteiden muuttamiseksi. Jos jatkamme vastuun välttelemistä väittämällä olevamme "voimattomia", antaudumme vaaraan joutua samanlaiseen epätoivoon ja kurjuuteen, jollaista koimme huumekierteessämme. Mahdollisuus, että vietämme puhtaat vuotemme tuntien olevamme uhreja, on todellinen.

Sen sijaan, että eläisimme elämämme velvollisuuksia laiminlyöden, voimme oppia tekemään vastuullisia valintoja ja ottamaan riskejä. Saatamme tehdä virheitä, mutta voimme oppia niistä. Parempi itsetuntemus ja lisääntynyt halu hyväksyä oma vastuumme suovat meille vapauden muuttua, tehdä valintoja ja kasvaa.


Juuri tänään: Tunteeni, tekoni ja valintani ovat minun omiani. Hyväksyn vastuun niistä.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

