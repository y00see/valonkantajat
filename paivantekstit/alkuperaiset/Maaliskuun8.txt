Miten opimme rakastamaan itseämme?
Maaliskuun 8.

"Kaikkein eniten haluamme olla sovussa itsemme kanssa."
Perusteksti s. 110

"Rakastamme sinua kunnes voit oppia rakastamaan itseäsi." Nämä kokouksissamme usein kuullut sanat lupaavat, että jonain päivänä, jota kiihkeästi odotamme, opimme miten rakastaa itseämme.

Itsetunto  -  me kaikki haluamme tuon vaikeasti määriteltävän ominaisuuden heti kun kuulemme siitä. Jotkut meistä tuntuvat löytävän sen vahingossa kun taas toiset aloittavat täydellisen hoitokuurin, siihen sisältyvine peilikuvalle vakuutteluineen. Mutta tee-se-itse-menetelmät ja trendikkäät psykologiset parannukset auttavat vain jonkin aikaa.

On olemassa selkeitä ja käytännöllisiä askeleita, joita voimme ottaa osoittaaksemme rakkautta itseämme kohtaan, riippumatta siitä "tunnemmeko" tätä rakkautta vai emme. Voimme pitää huolta henkilökohtaisista velvollisuuksistamme. Voimme tehdä itsellemme samanlaisia mukavia asioita, joita tekisimme rakastetulle tai ystävälle. Voimme alkaa huomioida omia tarpeitamme. Voimme myös kiinnittää huomiota ominaisuuksiin, joita ystävissämme ihailemme  -  kuten älykkyyteen ja huumorintajuun  -  ja etsiä noita samoja ominaisuuksia itsestämme. Tulemme varmasti huomaamaan olevamme oikeastaan rakastettavia ihmisiä, ja kerran sen huomattuamme olemme edistyneet hyvän matkaa.


Juuri tänään: Tänään teen jotain, joka auttaa minua arvostamaan ja rakastamaan itseäni.



Epävirallinen käännös "Just for Today"  -  kirjasta, vain NA:n sisäiseen käyttöön.

