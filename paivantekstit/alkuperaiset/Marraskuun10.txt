Pelko vai luottamus
Marraskuun 10.

"Pelko seurasi kuitenkin aina mukana, pakenimmepa kuinka kauas tahansa. "
Perusteksti s. 16
                                                                               
                                                                               
Ennen kuin tulimme Nimettömiin Narkomaaneihin, oli monilla meistä pelko alinomaisena tekijänä elämässämme. Käytimme, koska pelkäsimme kokea tunneperäistä ja fyysistä tuskaa. Pelkomme ihmisiä ja tilanteita kohtaan soi meille pätevän verukkeen käyttää huumeita. Jotkut meistä pelkäsivät ihan kaikkea niin paljon, etteivät edes kyenneet lähtemään kotoaan, jos eivät ensin käyttäneet.

Kun pysymme puhtaana, korvaamme pelon luottamuksella toveriseuraan, askeliin ja korkeampaan voimaan.  Sitä myöden kun tämä luottamus kasvaa, uskomme toipumisen ihmeeseen alkaa vaikuttaa kaikkiin elämämme osa-alueisiin. Alamme nähdä itsemme eri tavalla. Huomaamme olevamme hengellisiä ihmisiä ja pyrimme elämään hengellisten periaatteiden mukaan.

Hengellisten periaatteiden käyttöönotto auttaa sulkemaan pelon pois elämästämme. Jos pidättäydymme vahingoittamasta muita ihmisiä tai toimimasta vilpillisesti heitä kohtaan, huomaamme, ettei meidän tarvitse pelätä sitä, miten he puolestaan kohtelevat meitä. Kun osoitamme rakkautta, myötätuntoa, ymmärtämystä ja kärsivällisyyttä suhteissamme muihin ihmisiin, meitä vastavuoroisesti kohdellaan arvostaen ja huomaavaisesti. Huomaamme, että nämä myönteiset muutokset ovat tulosta siitä, että annamme korkeamman voiman työskennellä kauttamme. Opimme uskomaan -  ei ajattelemaan, vaan uskomaan  -  että korkeampi voimamme haluaa meille vain parasta. Olosuhteista riippumatta voimme pelon sijaan elää luottamuksessa.


Juuri tänään: Minun ei enää tarvitse peloissani paeta, vaan voin elää luottaen siihen, että korkeampi voimani on varannut minulle vain sitä mikä on minulle parhaaksi.



Epävirallinen käännös "Just for Today"  -  kirjasta, vain NA:n sisäiseen käyttöön.

