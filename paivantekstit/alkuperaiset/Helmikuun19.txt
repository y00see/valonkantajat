Varaukset
Helmikuun 19.

"Retkahdus ei koskaan tapahdu vahingossa. Retkahdus on merkki siitä, että ohjelmassamme on jokin varaus."
Perusteksti s. 86

Varaus on jokin asia jonka varaamme tulevaisuudessa käytettäväksi. Meidän tapauksessamme tällainen varaus on olettamus siitä, että jos niin tai näin käy, varmasti retkahdamme. Minkä tapahtuman oletamme olevan liian raskas kannettavaksi? Ajattelemme ehkä, että jos puoliso tai rakastettu jättää meidät, meidän täytyy huumautua. Ajattelemme, että jos menetämme työpaikkamme, niin varmaankin käytämme. Tai ehkä otaksumme, että rakkaan ihmisen kuolema olisi liian raskas kantaa. Oli miten oli, ehdot joita varaamme itsellemme antavat toteutuessaan meille luvan käyttää  -  ja niin usein käykin.

Sen sijaan, että valmistautuisimme retkahtamaan, voimme valmistautua onnistumaan tutkimalla minkälaisia odotuksia meillä on ja muuttamalla niistä ne mitkä voimme. Useimmat meistä pitävät mielessään luetteloa odotettavissa olevista onnettomuuksista, jotka liittyvät läheisesti pelkoihimme. Voimme oppia, miten selvitä tuskasta seuraamalla, kuinka muut jäsenet selviävät samankaltaisista kärsimyksistä. Voimme soveltaa saamaamme opetusta omiin odotuksiimme. Sen sijaan, että sanomme itsellemme, että meidän on saatava huumeita jos niin tai näin käy, voimme hiljaa mielessämme vakuuttua siitä, että mekin voimme selvitä puhtaana kaikesta, mitä elämä tänään eteemme tuo.


Juuri tänään: Tutkin, onko minulla ehtoja, jotka saattaisivat vaarantaa toipumiseni ja jaan ne toisen addiktin kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

