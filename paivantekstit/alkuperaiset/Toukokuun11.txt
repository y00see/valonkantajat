Vaa'an tasapainottaminen
Toukokuun 11.

"Monet pääasialliset huolenaiheemme ja suurimmat vaikeutemme johtuvat kokemattomuudestamme elää ilman huumeita. Usein, kysyessämme neuvoa vanhemmalta jäseneltä, ällistymme vastauksen yksinkertaisuutta."
Perusteksti s. 47
                                                                               
Toipumisessa tasapainon löytäminen on ikään kuin punnitsisimme hiekkakasaa. Tavoitteena on saada yhtä suuri hiekkamäärä kummallekin puolelle vaakaa ja saavuttaa tasapaino.

Saman asian teemme toipumisessa. Meillä on toisaalta puhtaan aikamme ja kahdentoista askeleen perusta ja toisaalta pyrimme lisäämään elämäämme työpaikan, kodin velvollisuuksia, ystäviä, kummitettavia, suhteita, kokouksia ja palvelua sopivan määrän saadaksemme vaa'an tasapainoon. Ensimmäinen yrityksemme saa ehkä vaakamme täysin epätasapainoon. Ehkä huomaamme, että liiallinen osallistumisemme palveluun on saanut työnantajamme tai perheemme pois tolaltaan. Kun sitten yritämme korjata ongelman vetäytymällä NA-palvelusta kokonaan, menee vaa'an toinen puoli tasapainosta.

Voimme pyytää apua jäseniltä, jotka ovat tasapainottaneet vaakansa. Nämä ihmiset on helppo tunnistaa. He vaikuttavat tyyniltä, rauhallisilta ja itsevarmoilta. He hymyilevät tunnistaessaan pulmatilanteemme ja jakavat kokemuksensa siitä, kuinka he hidastivat vauhtia, lisäsivät vain muutaman hiekanjyvän kerrallaan molemmin puolin vaakaa ja saivat palkkioksi tasapainon toipumisessa.


Juuri tänään: Etsin tasapainoa elämääni. Tänään pyydän muita jakamaan kokemuksensa tasapainon löytymisestä.



Epävirallinen käännös "Just for Today"  -  kirjasta, vain NA:n sisäiseen käyttöön.


