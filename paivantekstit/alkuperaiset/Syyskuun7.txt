Kauna ja anteeksianto
Syyskuun 7.

"Missä on ollut vääryyttä, opettaa ohjelma meille anteeksiannon henkeä"
Perusteksti s. 12


NA:ssa alamme olla vuorovaikutuksessa ympäröivän maailman kanssa. Emme enää elä eristyksissä. Eristäytymisestä vapautumisella on kuitenkin hintansa: mitä enemmän olemme vuorovaikutuksessa ihmisten kanssa, sitä useammin huomaamme jonkun astuvan varpaillemme. Juuri sellaisissa olosuhteissa syntyy usein katkeruutta.

Kaunat, oikeutettuja tai ei, ovat vaarallisia toipumisemme jatkuvuudelle. Mitä pitempään haudomme kaunoja, sitä katkerimmiksi ne tulevat ja lopulta myrkyttävät mielemme. Pysyäksemme puhtaana on meidän löydettävä kyky päästää irti kaunoistamme, kyky antaa anteeksi. Aloitamme tämän kyvyn kehittämisen työskentelemällä kahdeksatta ja yhdeksättä askelta ja pidämme sitä elossa ottamalla säännöllisesti kymmenennen askeleen.

Joskus, kun olemme haluttomia antamaan anteeksi, auttaa sen muistaminen, että itsekin voimme jonain päivänä tarvita anteeksiantoa joltain muulta. Olemmehan kaikki aina silloin tällöin tehneet jotain, jota syvästi kadumme? Kaikkihan me koemme helpotusta, kun muut hyväksyvät vilpittömät hyvityksemme?
Anteeksiantamisen asenne on hiukan helpompi kehittää, kun muistamme, että me kaikki toimimme niin hyvin kuin osaamme  -  ja että jonain päivänä meillekin tulee tarve saada anteeksi.


Juuri tänään: Päästän irti kaunastani. Tänään, jos minulle tehdään vääryyttä, harjoittelen anteeksiantoa, tietäen, että tarvitsen sitä itsekin.



Epävirallinen käännös "Just for Today"  -  kirjasta, vain NA:n sisäiseen käyttöön.

