Hyväntahtoisuus
Helmikuun 2.

"Palvelu on paras esimerkki hyväntahtoisuudesta. 'Oikean asian tekeminen oikeasta syystä' on hyvää palvelua."
Perusteksti s. vii

Sairautemme hengellinen ydin on itsekeskeisyys. Ollessamme tekemisissä muiden kanssa, ainoa motiivi, jonka sairautemme meille opetti, oli itsekeskeisyys  -  halusimme mitä halusimme ja kun halusimme. Pakkomielle omasta itsestä oli juurtunut elämämme syvimpiin perusteisiin. Kuinka saamme toipumisessa kitkettyä itseen kohdistuvan pakkomielteen elämästämme?

Kumoamme sairautemme vaikutuksia soveltamalla muutamaa hyvin yksinkertaista hengellistä periaatetta. Ehkäistäksemme addiktiomme itsekeskeisyyden opimme soveltamaan hyväntahtoisuuden periaatetta. Sen sijaan, että pyrkisimme palvelemaan vain itseämme, alamme palvella muita. Sen sijaan, että ajattelisimme vain, mitä itse saisimme tilanteesta irti, opimme ensin ajattelemaan muiden hyvinvointia. Kun kohtaamme moraalisen valintatilanteen, opimme pysähtymään, palauttamaan mieleemme hengelliset periaatteet, ja toimimaan niiden mukaisesti.

Kun alamme "tekemään oikea asiaa oikeasta syystä", voimme huomata muutoksen itsessämme. Siinä, missä meitä ennen hallitsi oma tahto, meitä ohjaa nyt hyväntahtoisuus muita kohtaan. Addiktion pitkäaikainen itsekeskeisyys on menettämässä otettaan meistä. Olemme oppimassa "harjoittamaan näitä periaatteita kaikissa toimissamme"  -  elämme toipumisessamme, emme sairaudessamme.


Juuri tänään: Missä tahansa olen, mitä hyvänsä teen, yritän palvella muita, enkä vain itseäni. Kun kohtaan pulmatilanteen, yritän tehdä oikean asian oikeasta vaikuttimesta.



Epävirallinen käännös "Just for Today"  -  kirjasta, vain NA:n sisäiseen käyttöön.


