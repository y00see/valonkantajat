Käsityksemme mukainen Jumala
Huhtikuun 23.

"Moni meistä käsittää Jumalan yksinkertaisesti vain siksi voimaksi, joka pitää meidät puhtaana."
Perusteksti s. 27

Joillakin meistä on toipumiseen tullessaan toimiva käsitys Korkeammasta voimasta. Kuitenkin monille meistä "Jumala" on ongelmallinen sana. Saatamme epäillä, ettei ole olemassa minkäänlaista itseämme suurempaa voimaa. Tai saatamme muistaa uskontoon liittyviä epämiellyttäviä kokemuksia ja pysyä loitolla "Jumala-jutuista".

Alusta aloittaminen toipumisessa merkitsee sitä, että voimme aloittaa alusta myös hengellisessä elämässämme. Jos se, mitä opimme lapsena, tuntuu meistä epämukavalta, voimme kokeilla toisenlaista lähestymistapaa hengellisyyteemme. Meidän ei tarvitse ymmärtää kaikkea kerralla tai löytää vastauksia kaikkiin kysymyksiimme heti. Joskus riittää, kun tiedämme, että toiset NA:n jäsenet uskovat ja että heidän uskonsa auttaa pitämään heidät puhtaana.


Juuri tänään: Juuri nyt minun täytyy tietää korkeammasta voimastani vain, että se on se voima, joka auttaa pitämään minut puhtaana.



Epävirallinen käännös "Just for Today"  -  kirjasta, vain NA:n sisäiseen käyttöön.



