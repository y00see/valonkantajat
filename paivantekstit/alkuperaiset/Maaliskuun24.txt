Menneisyydestä irti laskeminen
Maaliskuun 24.

"Tärkeää ei ole se missä olimme, vaan mihin olemme menossa."
Perusteksti s. 24
                                                                               
Kun löydämme ensimmäisiä kertoja mahdollisuuden toipumiseen, osa meistä tuntee häpeää tai toivottomuutta kun kutsumme itseämme addikteiksi. Alkupäivinä voimme olla täynnä sekä pelkoa, että toivoa kamppaillessamme löytääksemme uuden merkityksen elämällemme. Menneisyys saattaa vaikuttaa väistämättömältä ja ylivoimaiselta. Saattaa olla vaikea ajatella itseämme mitenkään muuten kuin miten olemme aina ennenkin ajatelleet. 

Vaikka menneisyyden muistot saattavat palvella meitä muistuttaen siitä, mikä meitä odottaa jos alamme käyttää taas, ne voivat myös pitää meidät kiinni pelon ja häpeän painajaisessa. Vaikka voi olla vaikeaa päästää irti noista muistoista, niin jokainen toipumisen päivä vie meitä kauemmaksi aktiivisesta addiktiosta. Jokaisena päivänä löydämme enemmän eteenpäin vieviä asioita ja vähemmän niitä, joilla rankaisemme itseämme.

Toipumisessa kaikki ovet ovat meille avoinna. Meillä on monia vaihtoehtoja. Uusi elämämme on rikas ja täynnä lupauksia. Vaikka emme voi unohtaa menneisyyttä, meidän ei tarvitse elää siinä. Voimme mennä eteenpäin.


Juuri tänään: Pakkaan laukkuni ja muutan ulos menneisyydestäni, tähän päivään, joka on täynnä toivoa.



Epävirallinen käännös "Just for Today"  -  kirjasta, vain NA:n sisäiseen käyttöön.



