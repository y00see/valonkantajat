Tapahtuipa mitä tahansa
Marraskuun 3.

"Jossain vaiheessa meidän on kuitenkin seistävä omilla jaloillamme ja kohdattava elämä sen omilla ehdoilla, miksi ei siis alusta alkaen?"
Perusteksti s. 96


Joistakin meistä tuntui siltä, että tulokkaita pitäisi suojella kertomalla heille, että kun aikaisemmin kaikki oli kamalaa, niin nyt kun olemme toipumassa, kaikki on ihanaa.

Pelkäämme, että voisimme pelotella jonkun pois, jos puhumme tuskasta ja vaikeuksista, hajonneista avioliitoista, ryöstetyksi tulemisesta tai muusta sellaisesta. Vilpittömässä ja hyvää tarkoittavassa halussamme saattaa sanomaa, meillä on taipumusta hehkuttaa vain sitä, mikä elämässämme menee hyvin. 

Kuitenkin, lähes kaikki tulokkaat jo aavistavat totuuden, vaikka olisivat olleet puhtaana vasta joitakin päiviä. On hyvin todennäköistä, että "elämä sen omilla ehdoilla", on tulokkaalle keskimäärin melko lailla rasittavampaa kuin millaisena vanhempi jäsen sen päivittäisessä elämässä kokee. Jos todellakin onnistumme vakuuttamaan tulokkaalle, että toipumisessa kaikki tulee olemaan kuin ruusuilla tanssimista, on kyllä syytä varmistaa, että olemme myös paikalla tukemassa, kun tulokkaan elämässä menee jotakin vikaan. 

Meidän ehkä tarvitsee vain yksinkertaisesti jakaa todellinen kokemuksemme siitä, kuinka käytämme Nimettömien Narkomaanien apukeinoja, mitä ne milloinkin ovatkaan, hyväksyäksemme "elämän sen omilla ehdoilla". Toipumiseen ja elämään sinänsä, sisältyy niin tuskaa, kuin iloakin. On tärkeää, että jaamme molemmat, niin tulokas voi tietää, että pysymme puhtaana, tapahtuipa mitä tahansa.


Juuri tänään: Olen rehellinen tulokkaille, joiden kanssa jaan kokemustani ja kerron, että mitä tahansa elämä tuokin tullessaan, ei meidän enää koskaan tarvitse käyttää huumeita.



Epävirallinen käännös "Just for Today"  -  kirjasta, vain NA:n sisäiseen käyttöön.

