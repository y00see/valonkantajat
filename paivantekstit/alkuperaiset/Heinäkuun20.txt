Ensimmäinen askel
Heinäkuun 20.

" Myönsimme, että olimme voimattomia addiktiomme suhteen ja että elämämme oli käynyt hallitsemattomaksi "
Ensimmäinen askel


Ensimmäinen askel alkaa sanalla "me", ja siihen on syynsä. Voimattomuutemme ääneen myöntämisessä on suurta voimaa. Kun käymme kokouksissa ja myönnämme sen, saamme enemmänkin kuin henkilökohtaista voimaa. Meistä tulee jäseniä, yhdessä olemme kollektiivinen "me", mikä suo meille mahdollisuuden yhdessä toipua addiktiostamme. NA-jäsenyyden mukana tulee valtava määrä kokemusta: muiden addiktien kokemus, niiden, jotka ovat löytäneet tavan toipua sairaudestaan.

Meidän ei enää tarvitse yrittää yksin ratkaista addiktiomme palapeliä. Kun myönnämme rehellisesti voimattomuutemme addiktiomme suhteen, voimme alkaa etsiä parempaa tapaa elää. Emme joudu etsimään sitä yksin  -  olemme hyvässä seurassa.


Juuri tänään: Aloitan päivän myöntämällä voimattomuuteni addiktion suhteen. Muistutan itseäni siitä, että ensimmäinen askel alkaa sanalla "me" ja tiedän, ettei minun enää koskaan tarvitse olla sairauteni kanssa yksin.



Epävirallinen käännös "Just for Today"  -  kirjasta, vain NA:n sisäiseen käyttöön.



