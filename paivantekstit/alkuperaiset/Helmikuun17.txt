Sanoman, eikä addiktin saattaminen
Helmikuun 17.

"Hänen puolestaan voidaan rukoilla, häntä voidaan analysoida, neuvoa, taivutella järkisyin, uhkailla ja hakata tai hänet voidaan sulkea lukkojen taakse, mutta hän ei lopeta ennen kuin haluaa lopettaa."
Perusteksti s. 70

Eräs vaikeimpia totuuksia, joita joudumme kohtaamaan toipumisessamme, on se, että olemme yhtä voimattomia toisen ihmisen addiktion suhteen kuin omammekin. Saatamme ajatella, että koska olemme kokeneet hengellisen heräämisen elämässämme, pitäisi meidän kyetä taivuttelemaan toinen addikti löytämään toipuminen. On kuitenkin olemassa rajoja sille, mitä voimme tehdä toisen addiktin hyväksi.

Emme voi pakottaa häntä lopettamaan käyttämistä. Emme voi antaa hänelle askelten tuloksia tai kasvaa hänen puolestaan. Emme voi poistaa hänen yksinäisyyttään tai tuskaansa.  Ei ole mitään, mitä voisimme sanoa taivuttaaksemme peloissaan olevan addiktin antautumaan addiktionsa tutusta kurjuudesta toipumisen pelottavaan epävarmuuteen. Emme voi hypätä toisen ihmisen nahkoihin, muuttaa hänen tavoitteitaan tai päättää hänen puolestaan, mikä hänelle olisi parasta.

Kaikesta huolimatta, jos luovumme yrityksestä harjoittaa tällaista vallankäyttöä toisen addiktioon, voimme ehkä auttaa häntä. Hän saattaa kasvaa, jos annamme hänen kohdata todellisuuden, vaikka se olisi kuinka tuskallinen. Hän saattaa omasta toimestaan ryhtyä tuotteliaaksi, kunhan emme tee asioita hänen puolestaan. Hän voi käyttää määräysvaltaa oman elämänsä suhteen, kunhan itse käytämme sitä vain omaan elämäämme. Jos voimme hyväksyä kaiken tämän, voi meistä tulla sitä mikä on tarkoituskin  -  sanoman, ei addiktin, saattajia.


Juuri tänään: Hyväksyn, että olen voimaton oman addiktioni lisäksi myös kenen tahansa muun addiktion suhteen. Saatan sanomaa, en addiktia.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

