Todellisen minän jakaminen
Marraskuun 30.

"Muiden kanssa jakaminen estää meitä kokemasta oloamme eristyneeksi ja yksinäiseksi."
Perusteksti s. 93


Läheisyys on sisimpien ajatustemme ja tunteidemme jakamista toisen ihmisen kanssa. Monet meistä kaipaavat sitä lämpöä ja toveruutta, jota läheisyys tuo, mutta nuo asiat eivät tule ilman vaivannäköä. Addiktiossamme opimme varjelemaan itseämme muilta, jotteivät he vaarantaisi käyttämistämme. Toipumisessa opimme, miten luottaa muihin. Läheisyys edellyttää puolustuksemme madaltamista. Kokeaksemme tuttavallisuuden suomaa läheisyyttä täytyy meidän antaa muiden tulla lähellemme  -  todellisen itsemme luo.

Jos aiomme jakaa sisimpämme muiden kanssa, on meillä ensin oltava käsitys siitä, millainen tuo sisimpämme todellisuudessa on. Tutkimme säännöllisesti elämäämme selvittääksemme, keitä todella olemme, mitä todella haluamme ja miltä meistä todella tuntuu. Sitten, säännöllisen itsetutkiskelumme pohjalta, on meidän oltava niin täysin ja kokonaan rehellisiä ystävillemme kuin voimme olla.

Läheisyys on osa elämää ja siksi osa puhtaana elämistä  -  ja läheisyydellä, kuten kaikella toipumisella, on hintansa. Läheisyyden vaatima perinpohjainen itsensä tarkastelu voi olla kova homma. Lisäksi läheisyyden täydellinen rehellisyys tuo usein omia mutkia matkaan. Kuitenkin, läheisyyden tuoma vapaus eristyneisyydestä ja yksinäisyydestä on hyvinkin vaivan arvoinen.


Juuri tänään: Etsin läheisyyden tuomaa vapautta eristyneisyydestä ja yksinäisyydestä. Tänään opin tuntemaan "todellista itseäni" tekemällä itsetutkiskelua ja harjoittelen täydellistä rehellisyyttä toisen ihmisen kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.

