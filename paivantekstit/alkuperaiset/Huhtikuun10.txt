Liiallinen kiire
Huhtikuun 10.

"Meidän on käytettävä oppimaamme tai menetämme sen vaikka olisimme olleet puhtaana kuinka kauan tahansa."
Perusteksti s. 93

Saatuaan jonkin verran puhdasta aikaa, on joillakin meistä taipumus unohtaa, mikä on tärkeysjärjestyksessämme ensimmäisellä sijalla. Kerran viikossa tai harvemmin sanomme: "Minun pitäisi mennä kokoukseen tänä iltana. Siitä onkin..." Muut asiat vievät aikamme ja vaikka ne olisivatkin tärkeitä, eivät ne silti ole yhtä tärkeitä kuin jatkuva osallistumisemme Nimettömiin Narkomaaneihin.

Se tapahtuu asteittain. Saamme työpaikan. Perheemme yhdistyy uudelleen. Kasvatamme lapsia, koira on sairaana, tai olemme menossa illalla kouluun. Koti pitää siivota. Nurmikko pitää ajaa. On ylitöitä. Olemme väsyneitä. Tänä iltana on teatterissa hyvä esitys. Ja yhtäkkiä huomaamme, ettemme ole pitkään aikaa soittaneet kummillemme, käyneet kokouksessa, puhuneet tulokkaan kanssa, emmekä edes Jumalalle.

Mitä teemme kun olemme tässä pisteessä? Aivan niin, me joko uudistamme sitoutumisemme toipumiseen tai sitten jatkamme liian kiireisinä toipumiseen, kunnes jotakin tapahtuu ja elämästämme tulee hallitsematonta. Melkoinen valintatilanne! On taatusti parasta käyttää enemmän energiaa pitääksemme yllä toipumisen perustaa, jolle elämämme on rakennettu. Tämä pohja mahdollistaa kaiken muun ja se tulee varmasti murenemaan, jos tulemme liian kiireisiksi kaikesta muusta.


Juuri tänään: Minulla ei ole varaa olla liian kiireinen toipuakseni. Tänään teen jotain toipumistani vahvistavaa.



Epävirallinen käännös "Just for Today"  -  kirjasta, vain NA:n sisäiseen käyttöön.


