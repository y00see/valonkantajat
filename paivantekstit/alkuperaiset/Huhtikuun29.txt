"Entäs jos..."
Huhtikuun 29.

"Eläminen "juuri tänään" helpottaa menneisyyden taakkaa ja vähentää tulevaisuutta kohtaan tuntemaamme pelkoa. Opimme tekemään kaiken välttämättömän ja jättämään tulokset korkeamman voimamme käsiin."
Perusteksti s. 102

Aktiivisessa addiktiossa tulevaisuuden ja sen, mitä saattaisi tapahtua, pelko oli todellisuutta monille meistä. Entäs jos meidät pidätetään? Menetämme työmme? Puolisomme kuolee? Joudumme vararikkoon? Ja niin edelleen ja niin edelleen. Ei ollut epätavallista, että vietimme tunteja, jopa kokonaisia päiviä, miettien sitä, mitä saattaisi tapahtua. Leikimme kokonaisia keskusteluja ja käsikirjoituksia ennen kuin niitä tapahtuikaan, ja otimme sitten suunnan sen mukaan, että "entäs jos..." Näin tehdessämme saatamme itsemme pettymykseen toisensa jälkeen. 

Kuuntelemalla kokouksissa opimme, että eläminen nykyhetkessä, ei "entäs jos"  -  maailmassa on ainoa tapa välttää itseään toteuttavat ennusteemme tuhosta ja synkkyydestä. Voimme käsitellä vain sitä, mikä on todellista tänään, emme pelokkaita kuvitelmiamme tulevaisuudesta.

Oppiminen uskomaan, että korkeammalla voimallamme on varastossa vain parasta meille, on ainoa tapa voittaa tämä pelko. Kuulemme kokouksissa, että korkeampi voimamme ei anna meille enempää kuin mistä kykenemme selviämään päivittäin. Tiedämme kokemuksesta, että jos pyydämme, käsityksemme mukainen Jumala pitää meistä varmasti huolen. Selviämme vastoinkäymisistä puhtaana harjoittamalla uskoamme itseämme suuremman voiman huolenpitoon. Joka kerta kun teemme näin, pelkäämme vähemmän "entäs jos"  -  tilanteita ja olemme tyytyväisempiä siihen, mitä on.


Juuri tänään: Katson tulevaisuuteen uskoen korkeampaan voimaani.



Epävirallinen käännös "Just for Today"  -  kirjasta, vain NA:n sisäiseen käyttöön.



