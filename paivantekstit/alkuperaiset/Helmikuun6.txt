Minä en pysty, me pystymme	
Helmikuun 6.

"Olimme vakuuttuneita siitä, että selviytyisimme yksin, ja elimme sen mukaisesti. Tulokset olivat tuhoisat, ja lopulta jokaisen meistä oli myönnettävä, että itseriittoisuus oli harhaa."
Perusteksti s. 68


"Minä en pysty, mutta me pystymme." Tämä yksinkertainen, mutta syvällinen totuus pätee alun perin ensimmäiseen tarpeeseemme NA:n jäseninä: Yhdessä voimme pysyä puhtaana, mutta kun eristämme itsemme, olemme huonossa seurassa. Toipuaksemme tarvitsemme toisten addiktien tukea.

Itseriittoisuus estää muutakin kuin kykymme pysyä puhtaana. Huumeiden kanssa, tai ilman niitä, itseriittoisuus johtaa vääjäämättä tuhoon. Olemme riippuvaisia toisista ihmisistä sekä tavaroiden ja palveluiden, että rakkauden ja seuran suhteen. Itseriittoisuus kuitenkin saattaa meidät jatkuvaan ristiriitaan juuri näiden ihmisten kanssa. Elääksemme tyydyttävää elämää, tarvitsemme sopusointua muiden kanssa.

Toiset addiktit ja muut yhteisöissämme eivät ole ainoita, joista olemme riippuvaisia. Voima ei ole inhimillinen ominaisuus, kuitenkin tarvitsemme voimaa elääksemme. Löydämme sitä itseämme suuremmasta voimasta, joka varustaa meidät ohjauksella ja voimalla, jotka meiltä puuttuvat. Teeskennellessämme olevamme itseriittoisia, eristämme itsemme ainoasta riittävästä voimanlähteestä, joka voi tehokkaasti opastaa meitä elämässämme: Korkeammasta Voimastamme.

Itseriittoisuus ei toimi. Tarvitsemme toisia addikteja; tarvitsemme muita ihmisiä; ja elääksemme täysillä tarvitsemme itseämme suurempaa voimaa.


Juuri tänään: Etsin toisten toipuvien addiktien tukea, sopusointua muiden yhteiskunnan jäsenten kanssa ja korkeamman voimani huolenpitoa. Minä en pysty, mutta me pystymme.



Epävirallinen käännös "Just for Today"  -  kirjasta, vain NA:n sisäiseen käyttöön. 

