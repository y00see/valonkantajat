Yksinkertaisin rukous
Lokakuun 16.

"...rukoillen vain tietoa hänen tahdostaan meidän suhteemme ja voimaa sen toteuttamiseen."
Yhdestoista askel


Miten rukoilemme? Kun meillä on vain vähän kokemusta, monet meistä eivät edes tiedä, miten aloittaa. Prosessi ei kuitenkaan ole vaikea eikä monimutkainen.	
Tulimme Nimettömiin Narkomaaneihin huumeaddiktiomme takia. Mutta sen pohjalla monilla oli syvä hämmennyksen tunne elämästä itsestään. Näytimme olevan eksyksissä, vaellellen tiettömässä autiomaassa ilman opasta. Rukous on tapa saada ohjausta elämäämme ja voimaa noudattaa sitä. 

Koska rukoilemisella on keskeinen osa NA:ssa toipumisessa, monet meistä varaavat päivittäin aikaa rukoilemiseen tehden siitä tavan. Tällä hiljaisella ajalla "puhumme" korkeammalle voimallemme, joko hiljaa tai ääneen. Jaamme ajatuksemme, tunteemme, päivämme. Kysymme "Mitä haluat minun tekevän?" Samalla pyydämme "Ole hyvä ja anna minulle voimaa toteuttaa tahtosi." 

Rukoilemaan oppiminen on yksinkertaista. Rukoilemme "tietoa hänen tahdostaan meidän suhteemme ja voimaa sen toteuttamiseen". Näin löydämme ohjauksen joka meiltä puuttui ja voimaa, jota tarvitsemme toteuttaaksemme jumalamme tahdon.


Juuri tänään: Varaan aikaa korkeammalle voimalleni "puhumiseen". Pyydän tämän voiman ohjausta ja kykyä toimia sen mukaan.



Epävirallinen käännös "Just for Today"  -  kirjasta, vain NA:n sisäiseen käyttöön.

