Palkitseva elämä
Joulukuun 1.

"Alamme rukoilla vain Jumalan tahdon toteutumista meidän suhteemme. Tällä tavoin saamme vain sellaista, mitä kykenemme käsittelemään."
Perusteksti s. 53


Kuvittele, mitä tapahtuisi, jos Jumala antaisi meille kaiken, mitä haluaisimme. Upean uuden auton, parhaat arvosanat, kolminkertaisen palkan  -  kaikki tämä ponnistustelematta, pelkästään sitä pyytämällä.

Sitten, kuvittele niitä ongelmia, joita tulisi ansaitsemattomien rikkauksien, luksusautojen tai ansaitsemattomien koulusaavutusten myötä. Mitä tekisimme valtavalla palkankorotuksella, joka olisi aiheettomasti myönnetty? Kuinka pärjäisimme uusissa taloudellisissa velvollisuuksissamme? Kuinka eläisimme tuon nousun mukaisesti? Onnistuisimmeko saamaan sellaisen palkan näyttämään ansaitulta, kun tiedämme ettei niin ole?

Entäpä fantastinen uusi auto? Useimmiten sellaisella on kalliit vakuutusmaksut ja kovat ylläpitokustannukset. Olemmeko valmiita huolehtimaan siitä, mitä olemme pyytäneet?

Akateemiset saavutukset? Kykenisimmekö käyttäytymään kuten priimusopiskelijat, kun olisimme saaneet hienoja arvosanoja, joita emme ole ansainneet? Mitä tekisimme, jos paljastuisimme huijareiksi?

Kun puhumme Jumalalle, on syytä muistaa, että elämme todellisessa maailmassa. Saamme palkkioita ja opimme kykyjemme mukaan käsittelemään niitä. Kun pyydämme ainoastaan tietoa Jumalan tahdosta ja voimaa sen toteuttamiseen, sekä kykyä elää seurauksien kanssa, varmistamme, ettemme saa enempää kuin mitä kykenemme käsittelemään.


Juuri tänään: Rukoilen vain tietoa Jumalan tahdosta ja voimaa sen toteuttamiseen todellisessa maailmassa.



Epävirallinen käännös "Just for Today"  -  kirjasta.


