Sielun herääminen
Helmikuun 15.

"Viimeinen asia, mitä odotimme, oli hengellinen herääminen."
Perusteksti s. 54

Harvat meistä tulivat ensimmäiseen Nimettömien Narkomaanien kokoukseemme palaen innosta tehdä itsetutkistelua tai uskoen, että sielussamme olisi hengellinen puutostila. Meillä ei ollut harmaata aavistusta, että olimme lähdössä elämäntaipaleelle, joka herättäisi nukkuvan sielumme.

Kuin äänekäs herätyskello saa ensimmäinen askel meidät puoliksi tietoisuuteen  -  vaikka tässä pisteessä emme ehkä ole varmoja, haluammeko kömpiä vuoteesta vai nukkua vielä joitakin minuutteja. Ystävällinen käsi, joka ravistelee olkapäätämme, kun sovellamme toista ja kolmatta askelta saa meidät nousemaan, venyttelemään ja haukottelemaan. Meidän täytyy pyyhkäistä uni silmistämme kirjoittaaksemme neljännen askeleen ja jakaaksemme viidennen. Yllättäen, kun työskentelemme kuudetta, seitsemättä, kahdeksatta ja yhdeksättä askelta, alamme havaita kevättä rinnassamme ja hymyä huulillamme. Sielumme laulaa suihkussa, kun otamme kymmenennen ja yhdennentoista askeleen. Sitten harjoitamme kahdettatoista, lähtien kotoa etsimään muita herätettäviä.

Meidän ei tarvitse viettää koko loppuelämäämme hengellisessä koomassa. Meistä ei välttämättä ole mukavaa nousta aamulla vuoteesta, mutta tehdessämme sen olemme useimmiten onnellisia, että teimme sen.


Juuri tänään: Herättääkseni unisen sieluni käytän kahtatoista askelta.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

