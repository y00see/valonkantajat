"Puhtaat" motiivit
Helmikuun 27.

"Tutkimme tekojamme, suhtautumistamme ja vaikuttimiamme. Huomaamme usein, että meillä on mennyt paremmin kuin miltä meistä on tuntunut."
Perusteksti s. 47

Kuvittele päivittäinen mietiskelykirja, jossa olisi tällainen viesti: "Kun tänä aamuna heräät, niin ennen kuin nouset vuoteesta, ota hetki mietiskelylle. Makaa selälläsi, kerää ajatuksesi ja mieti millaisia suunnitelmia sinulla on tälle päivälle. Yksi kerrallaan, tarkistele suunnitelmiesi taustalla olevia vaikuttimia. Jos vaikuttimesi eivät ole täysin puhtaat, käännä kylkeä ja rupea uudelleen nukkumaan." Hölynpölyä, eikö vaan?

Melkein kaikilla meistä on monenlaisia motiiveja lähes kaikelle mitä teemme riippumatta siitä, kuinka kauan olemme olleet puhtaana. Se ei kuitenkaan ole syy antaa elämän odottaa. Me voimme alkaa elää toipumisessa jo ennen kuin motiivimme tulevat täydellisen puhtaiksi.

Sitä mukaa kun ohjelma pääsee vaikuttamaan elämässämme, alamme yhä harvemmin toimia kaikkein kyseenalaisimpien motiiviemme mukaisesti. Teemme säännöllisesti itsetutkistelua ja puhumme kummimme kanssa siitä mitä saamme selville. Rukoilemme tietoa siitä, mikä on korkeamman voimamme tahto meidän suhteemme ja voimaa sen toteuttamiseen. Mitä tästä on tuloksena? Emme tule täydellisiksi, mutta voimme tulla paremmiksi.

Olemme alkaneet työskennellä hengellistä ohjelmaa. Meistä ei koskaan tule hengen jättiläisiä. Jos kuitenkin tarkastelemme itseämme realistisesti, niin todennäköisesti huomaamme, että meillä on mennyt paremmin kuin miltä meistä on tuntunut.


Juuri tänään: Tarkastelen itseäni realistisesti. Etsin voimaa toimia parhaiden vaikuttimieni mukaan ja pyrin olemaan toimimatta huonoimpien vaikuttimieni mukaisesti.



Epävirallinen käännös "Just for Today"  -  kirjasta, vain NA:n sisäiseen käyttöön.


