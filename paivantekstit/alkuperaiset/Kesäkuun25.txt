Ei vain onnea
Kesäkuun 25.

"Uskomaan oppimisen tapahtumasarja palauttaa mielemme terveyden. Tästä uskosta saamme voimaa ryhtyä toimintaan."
Perusteksti s 26.

Uskomaan oppiminen on prosessi, joka saa alkunsa henkilökohtaisista kokemuksista. Jokaisella meistä on tätä kokemusta; kaikilla addikteilla, jotka löytävät toipumisen NA:ssa, on kiinteää todistusaineistoa heidän elämässään toimivasta hyväntahtoisesta voimasta. Ne meistä ketkä ovat toipumassa tänään, ovat kaiken kaikkiaan onnekkaita. Niin moni addikti kuolee sairauteensa, kokematta koskaan sitä mitä olemme löytäneet Nimettömissä Narkomaaneissa.

Uskomaan oppimisen prosessi sisältää halukkuuden tunnistaa ihmeet sellaisena kun ne ovat. Me jaamme täällä puhtaana olemisen ihmeen, ja jokaisella meistä on muita ihmeitä, jotka vain odottavat tiedostamistaan. Kuinka monesta auto-onnettomuudesta, yliannostuksesta tai muusta lähestulkoon katastrofista olemme jääneet henkiin? Voimmeko katsoa taaksepäin elämäämme ja nähdä ettemme olleet vain "onnekkaita"? Myös kokemuksemme toipumisessa antaa meille esimerkkejä korkeammasta voimasta, joka toimii hyväksemme.

Kun voimme katsoa taaksepäin todistusaineistoa rakastavasta korkeammasta voimasta toimimassa hyväksemme, tulee mahdolliseksi luottaa, että tämä korkeampi voima jatkaa auttamista jatkossakin. Ja luottamus tarjoaa meille voimaa jatkaaksemme eteenpäin.


Juuri tänään: Toipumiseni on enemmän kun vain yhteensattumaa. Voimani tulee siitä tiedosta, ettei korkeampi voimani ole koskaan pettänyt minua ja että se jatkaa johdatustani.



Epävirallinen käännös "Just for Today"  -  kirjasta, vain NA:n sisäiseen käyttöön.


