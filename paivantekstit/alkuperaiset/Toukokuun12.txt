Hengellisten kokemusten kanssa eläminen
Toukokuun 12.

Jotta mietiskelyllä olisi arvoa, sanotaan, että tulosten täytyisi näkyä päivittäisessä elämässämme."
Perusteksti s. 51

Ohjelmaamme työskennellessä meille annetaan monia epäsuoria merkkejä korkeamman voiman läsnäolosta elämässämme: puhdas tunne, joka tulee monille meistä viidettä askelta ottaessamme; tunne siitä, että olemme vihdoinkin oikealla tiellä, kun teemme hyvityksiä; tyytyväisyys, jonka saamme toisen addiktin auttamisesta. Mietiskelystä kuitenkin seuraa ajoittain erityislaatuisia merkkejä Jumalan läsnäolosta elämässämme. Nämä kokemukset eivät tarkoita sitä, että olisimme tulleet täydellisiksi tai että olisimme "parantuneita". Ne ovat meille annettuja makupaloja itse toipumisen lähteestä, muistuttaen meitä Nimettömissä Narkomaaneissa tavoittelemamme päämärän todellisesta luonteesta ja rohkaisten meitä jatkamaan hengellisen polkumme kulkemista.

Sellaiset kokemukset osoittavat selvästi, että olemme löytäneet paljon itseämme suuremman voiman. Mutta kuinka yhdistämme tuon erikoislaatuisen voiman tavalliseen elämäämme? NA-ystävämme, kummimme ja toiset ihmiset yhteiskunnassamme voivat olla meitä paremmin selvillä hengellisistä asioista. Jos pyydämme heiltä apua, he voivat auttaa meitä soveltamaan hengellisiä kokemuksiamme käytännön toipumiseen ja hengelliseen kasvuun.  
  

Juuri tänään: Etsin mitä tahansa vastauksia, mitä minun tarvitsee etsiä, jotta ymmärtäisin hengellisiä kokemuksiani ja jotta voisin soveltaa niitä päivittäiseen elämääni.



Epävirallinen käännös "Just for Today"  -  kirjasta, vain NA:n sisäiseen käyttöön.


