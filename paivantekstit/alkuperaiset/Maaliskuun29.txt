Todellinen oma tahtomme
Maaliskuun 29.

"...Jumalan tahto meidän suhteemme koostuu juuri niistä asioista, joita eniten arvostamme. Jumalan tahdosta tulee meidän oma todellinen tahtomme."
Perusteksti s. 52

On inhimillistä haluta jotain antamatta mitään. Saatamme olla haltioissamme, kun kaupan kassalla saamme takaisin kaksikymppisestä vaikka maksoimme kympillä. Meillä on taipumus ajatella, että jos kukaan ei tiedä, pieni petos ei haittaa. Mutta joku tietää kyllä  -  me tiedämme. Ja sillä on väliä.

Se, mikä toimi meille, kun vielä käytimme, ei usein toimi pitkään toipumisessa. Kun edistymme hengellisesti työskentelemällä Kahtatoista askelta, alamme luoda uusia arvoja ja normeja. Alamme tuntea olomme epämukaviksi kun hyödynnämme tilanteita, mistä käyttäessämme tunsimme mielihyvää, kun selvisimme niistä.

Menneisyydessämme saatoimme pettää muita. Kuitenkin lähestyessämme Korkeampaa Voimaamme arvomme muuttuvat. Jumalan tahdosta tulee tärkeämpää kuin siitä, että pääsemme pälkähästä.

Kun arvomme muuttuvat, myös elämämme muuttuu. Korkeammalta Voimaltamme saamamme sisäisen tietämyksen ohjaamina me haluamme elää vasta löytämiemme arvojen mukaisesti. Olemme sisäistäneet Korkeamman Voimamme tahdon  -  itse asiassa siitä on tullut meidän oma todellinen tahtomme.


Juuri tänään: Parantamalla tietoista yhteyttäni Jumalaan arvoni ovat muuttuneet. Tänään harjoitan Jumalan tahtoa, omaa todellista tahtoani.



Epävirallinen käännös "Just for Today"  -  kirjasta, vain NA:n sisäiseen käyttöön.



