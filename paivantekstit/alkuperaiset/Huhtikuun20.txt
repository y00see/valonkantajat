Riippumattomuus
Huhtikuun 20.

"Addiktio on koko perheen sairaus, mutta voimme muuttaa vain itseämme."
Pamfletti nro. 13, Nuoruus ja toipuminen

Monet meistä tulevat pahasti vaurioituneista perheistä. Joskus sukulaistemme mielenvikaisuus voi tuntua musertavalta. Joskus meidän tekee mieli pakata laukkumme ja muuttaa kauas, kauas pois. 

Rukoilemme, että perheenjäsenemme liittyisivät meihin toipumisessa, mutta suureksi suruksemme näin ei aina käy. Joskus, huolimatta parhaista yrityksistä sanoman saattamiseksi, huomaamme, ettemme voi auttaa niitä, jotka ovat meille rakkaimpia. Ryhmäkokemuksemme on opettanut meille, että usein olemme liian läheisiä sukulaisillemme auttaaksemme heitä. Opimme, että on parempi jättää heidät korkeamman voimamme huomaan.

Olemme huomanneet, että kun lakkaamme yrittämästä ratkaista perheenjäsentemme ongelmia, annamme heille heidän tarvitsemaansa tilaa selvittää omat asiansa. Muistuttamalla heitä, ettemme kykene ratkaisemaan heidän ongelmiaan heidän puolesta, annamme itsellemme vapauden elää omaa elämäämme. Uskomme, että Jumala auttaa sukulaisiamme. Usein parasta mitä voimme rakkaillemme antaa, on esimerkki meidän omasta jatkuvasta toipumisesta. Perheemme ja oman tervejärkisyytemme vuoksi meidän täytyy antaa sukulaistemme löytää oma tapansa toipua.


Juuri tänään: Pyrin työskentelemään omaa ohjelmaani ja jättämään perheeni korkeamman voimani huomaan.



Epävirallinen käännös "Just for Today"  -  kirjasta, vain NA:n sisäiseen käyttöön.

