Itsemme näkeminen toisissa
Syyskuun 26.

"Meistä ei tule parempia ihmisiä muiden virheitä tuomitsemalla."
Perusteksti s. 42


Miten helppoa on osoittaa muiden virheitä! Tähän on syy: Vajavuudet, jotka tunnistamme helpoimmin toisissa, ovat usein vajavuuksia, jotka ovat meille tuttuja omassa luonteessamme. Saatamme huomata parhaan ystävämme taipumuksen kuluttaa liikaa rahaa, mutta jos tutkimme omia kulutustottumuksiamme, löydämme todennäköisesti saman pakonomaisuuden. Saatamme päättää, että kummimme palvelee liikaa, mutta huomaamme, ettemme ole viettäneet yhtään viikonloppua perheemme kanssa kolmeen kuukauteen yhden jos toisenkin palvelusitoumuksen takia.

Asiat, joista emme pidä tovereissamme, ovat usein niitä, joista vähiten pidämme itsessämme. Voimme kääntää tämän havainnon hengelliseksi hyödyksemme. Kun kohtaamme mielijohteen tuomita jotakuta muuta, voimme suunnata sen uudelleen tavalla, jolla selvimmin tunnistamme omat vajavuutemme. Se, mitä näemme, ohjaa toimiamme kohti toipumista ja auttaa meitä tulemaan tunne-elämältämme terveiksi ja iloisiksi yksilöiksi.


Juuri tänään: Katson muiden luonteenvajavuuksien taakse ja tunnistan omani.



Epävirallinen käännös "Just for Today"  -  kirjasta, vain NA:n sisäiseen käyttöön.

