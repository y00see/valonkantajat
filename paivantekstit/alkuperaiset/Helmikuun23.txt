Sanomia ja sanomansaattajia
Helmikuun 23.

"Nimettömyys on kaikkien perinteidemme hengellinen perusta, ja se muistuttaa meitä aina siitä, että meidän on asetettava periaatteet henkilökohtaisten seikkojen edelle."
Kahdestoista perinne

Kahdestoista perinne muistuttaa meitä siitä, kuinka tärkeää on asettaa "periaatteet henkilökohtaisten seikkojen edelle". Toipumiskokouksissamme tämän voisi sanoa selvemmin: "älä ammu sanomansaattajaa". Usein sekoitamme keskenään sanoman ja sanomansaattajan ja suhtaudumme kielteisesti siihen, mitä joku jakaa kokouksessa, koska meillä on henkilökohtaisia ristiriitoja puhujan kanssa.

Jos meillä on ongelmia sen suhteen, mitä jaettavaa tietyillä ihmisillä kokouksissa on, saatamme haluta hakea ohjausta kummiltamme. Kummimme voi auttaa meitä keskittymään enemmän siihen, mitä sanotaan, kuin siihen, kuka sen sanoo. Kummimme voi myös auttaa meitä tutkimaan, mikä meitä ärsyttää niin, että se voi estää meitä myöntämästä jonkun tietyn henkilön toipumiskokemuksen arvoa. On hämmästyttävää, kuinka paljon enemmän voimme saada kokouksista, kun sallimme itsemme tehdä niin kuin kahdestoista perinteemme ehdottaa: keskittyä toipumisen periaatteisiin, eikä persoonallisuuksiin.


Juuri tänään: Harjoitan nimettömyyden periaatetta tämänpäiväisessä NA-kokouksessa. Keskityn toipumissanomaan, en sanomansaattajan persoonallisuuteen.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

