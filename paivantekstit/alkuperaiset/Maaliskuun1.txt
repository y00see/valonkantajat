Levottomuuskohtaus!
Maaliskuun 1.

"Meidät tähän ohjelmaan tuonut voima on edelleen kanssamme ja ohjaa meitä jatkossakin, jos sallimme sen tehdä niin."
Perusteksti s. 29

Oletko koskaan saanut paniikkikohtausta? Mihin tahansa käännymme, elämän vaatimukset musertavat meidät. Olemme halvaantuneita, emmekä tiedä mitä tekisimme asialle. Kuinka selviämme paniikkikohtauksesta? 

Ensinnäkin pysähdymme. Emme pysty selviytymään kaikesta yhdellä kerralla, joten pysähdymme hetkeksi ja annamme asioiden tasoittua. Sitten tutkimme tarkasti asioita, jotka häiritsevät meitä. Tutkimme jokaista asiaa, kysyen itseltämme: "Kuinka tärkeää tämä on oikeasti?" Useimmissa tapauksissa, huomaamme, että useimmat pelkomme ja huolemme eivät tarvitse välitöntä huomiotamme. Voimme laittaa nämä asiat sivuun ja keskittyä niihin asioihin, jotka on selvitettävä heti.

Sitten pysähdymme jälleen ja kysymme itseltämme, "Kuka täällä loppujen lopuksi hallitsee?" Tämä auttaa muistuttamaan, että korkeammalla voimallamme on hallinta elämäämme. Etsimme korkeamman voimamme tahtoa tilanteessa, on se sitten mitä tahansa. Voimme tehdä tätä monilla eri tavoilla: rukoilemalla, puhumalla kummimme tai NA-ystäviemme kanssa, tai osallistumalla kokoukseen ja pyytämällä muita jakamaan kokemuksensa. Kun korkeamman voimamme tahto tulee selväksi meille, rukoilemme voimaa toteuttaa tätä tahtoa. Lopulta toimimme.

Levottomuuskohtauksien ei tarvitse halvaannuttaa meitä. Voimme hyödyntää NA-ohjelman tarjoamia voimavaroja selvitäksemme kaikesta mitä eteemme tulee.


Juuri tänään: Korkeampi voimani ei ole tuonut minua tänne asti toipumisessa vain hylätäkseen minua! Kun levottomuus iskee, otan tarvittavat askeleet löytääkseni Jumalan jatkuvaa välittämistä ja ohjausta.



Epävirallinen käännös "Just for Today"  -  kirjasta, vain NA:n sisäiseen käyttöön.



