Toipumiskumppanuus
Helmikuun 18.

"Niin kauan kuin otan rauhallisesti ja sitoudun korkeamman voimani kanssa tekemään parhaani, tiedän että minusta pidetään huolta tänään."
Perusteksti s. 120

Monet meistä kokevat, että perusasiana toipumisessa on sitoutuminen korkeampaan voimaamme. Tietäen, että meiltä puuttuu voimaa pysyä puhtaana ja löytää toipuminen omin päin, ryhdymme yhteistyöhön itseämme suuremman voiman kanssa. Sitoudumme elämään korkeamman voimamme hoivassa, jolloin se ohjaa meitä.

Tämä yhteistyö on elintärkeää pysyäksemme puhtaana. Toipumisen alkuajoista selviäminen tuntuu usein vaikeimmalta asialta, mitä koskaan olemme tehneet. Mutta toipumiseen sitoutumisen ja Jumalan huolenpidon voima riittävät kantamaan meitä sen läpi "juuri tänään".

Oma osamme tässä yhteistyössä on tehdä joka päivä parhaamme, antautumalla elämään ja tekemällä mitä eteemme tulee, soveltamalla toipumisen periaatteita parhaamme mukaan. Lupaamme, että teemme parhaamme  -  emme vain ole tekevinämme niin; emme teeskentele olevamme yli-ihmisiä, vaan teemme toipumisen perustyötä. Tehdessämme toipumiskumppanuudessa oman osuutemme koemme korkeamman voimamme huolehtivan meistä.


Juuri tänään: Kunnioitan sitoutumistani kumppanuuteen korkeamman voimani kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

