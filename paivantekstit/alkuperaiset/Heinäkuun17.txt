"Käyttöuniemme" käyttäminen
Heinäkuun 17.

"Hyväksymmekö täysin sen tosiasian, että jokainen yrityksemme lopettaa käyttäminen tai hallita sitä epäonnistui?"
Perusteksti s. 20


Huone on pimeä. Otsasi kylpee kylmässä hiessä. Sydämesi hakkaa. Avaat silmäsi, varmana siitä, että olet juuri nollannut puhtaan aikasi. Sinulla on ollut "käyttöuni" ja se oli juuri sellaista kuin siellä oleminen  -  ihmiset, paikat, tavat, sairas tunne vatsassasi, kaikki. Vie muutaman hetken tajuta, että se oli vain painajainen, ettei se oikeasti tapahtunut. Hitaasti, asetut aloillesi ja palaat nukkumaan. 

Seuraavana aamuna on aika tarkastella mitä todella tapahtui edellisenä yönä. Sinä et käyttänyt viime yönä  -  mutta kuinka lähellä käyttämistä olet tänään? Onko sinulla minkäänlaisia harhakuvitelmia kyvystäsi hallita käyttöäsi? Tiedätkö sinä, ilman epäilyksen häivää, mitä tulisi tapahtumaan kun olet ottanut ensimmäisen annoksen? Mitä seisoo sinun ja todellisen, elävän retkahduksen välillä? Kuinka vahva on ohjelmasi? Suhteesi kummiisi, kotiryhmääsi ja korkeampaan voimaasi? 

Käyttöunet eivät välttämättä tarkoita aukkoa ohjelmassamme; huumeaddiktille, ei ole mitään luonnollisempaa kuin nähdä unta huumeiden käyttämisestä. Jotkut meistä ajattelevat käyttöunia lahjoina korkeammalta voimaltamme, eloisasti muistuttaen meitä aktiivisen addiktion hulluudesta ja rohkaisten meitä vahvistamaan toipumistamme. Tämän valossa, voimme olla kiitollisia käyttöunista. Niinkin pelottavia kuin ne ovat, ne voivat todistetusti olla suuria siunauksia  -  jos käytämme niitä vahvistamaan toipumistamme. 


Juuri Tänään: Tarkastelen henkilökohtaista ohjelmaani. Puhun kummini kanssa löydöistäni ja etsin tapoja vahvistaa toipumistani.



Epävirallinen käännös "Just for Today"  -  kirjasta, vain NA:n sisäiseen käyttöön.

