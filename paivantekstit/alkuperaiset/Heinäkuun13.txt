Nöyryys käytännössä
Heinäkuun 13.

"Jos kärsimme, ja useimmat meistä aina välillä kärsivät, opimme pyytämään apua."
Perusteksti s. 80


Joskus toipumisesta tulee suorastaan vaikeaa. Se, että tulee tarpeeksi nöyräksi pyytääkseen apua voi olla vielä vaikeampaa. "Minulla on näin ja näin paljon puhdasta aikaa. Minun pitäisi tietää paremmin!", ajattelemme. Toipumisen todellisuus on kuitenkin koruton: oli meillä sitten kolmekymmentä päivää tai kolmekymmentä vuotta puhdasta aikaa, on meidän oltava valmiita pyytämään apua, kun sitä tarvitsemme.

Kahdentoista askeleemme yleispätevä teema on nöyryys. Nimettömien Narkomaanien ohjelma ei käsittele ulkokuoren ylläpitämistä, sen sijaan se auttaa meitä saamaan toipumistamme mahdollisimman paljon. Jos odotamme löytävämme ratkaisuja elämässämme ilmeneviin ongelmiin, on meidän oltava valmiita paljastamaan vaikeutemme.

On olemassa ilmaisu, jonka toisinaan kuulemme Nimettömissä Narkomaaneissa: "Emme voi säilyttää kasvojamme ja pelastaa takapuoltamme yhtä aikaa." Ei ole helppoa jakaa kokouksessa, kun meillä on vuosia puhdasta aikaa, vain puhjetaksemme kyyneliin, koska elämä sen omilla ehdoilla on saanut meidät tajuamaan voimattomuutemme. Mutta, kun kokous päättyy ja toinen jäsen tulee sanomaan: "Tiedätkö, minulle oli tosi tarpeellista kuulla, mitä sinulla oli sanottavana", silloin tiedämme, että on olemassa Jumala, joka toimii elämässämme.

Nöyryys ei koskaan maistu katkeralta. Korvaus, jonka saamme nöyrtyessämme pyytämään apua, saa toipumisemme maistumaan paremmalta.


Juuri tänään: Jos tarvitsen apua, pyydän sitä. Muutan nöyryyden toiminnaksi elämässäni.





Epävirallinen käännös "Just for Today"  -  kirjasta, vain NA:n sisäiseen käyttöön.


