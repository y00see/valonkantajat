Avustaminen
Elokuun 22.

"Näemme hengellisen kasvumme, kun kykenemme tavoittamaan ja auttamaan muita."
Perusteksti s. 56


Ihmissydämen ehkä korkein tavoite on saada aikaan jotain merkittävää maailmassa, vaikuttaa omalta osaltaan johonkin tiettyyn asiaan. Jokaisella meistä, riippumatta yksilöllisestä mielenlaadustamme, on jotain omaleimaista tarjottavanaan.

Luultavasti olemme itse jossain vaiheessa toipumistamme kohdanneet jonkun, joka kosketti meitä tavalla, johon kukaan muu ei kyennyt. Oli hän sitten joku, joka sai meidät nauramaan ensimmäisessä kokouksessamme, lämmin ja myötätuntoinen kummi tai vaikkapa ymmärtäväinen ystävä, joka tuki meitä tunnekuohun yli, tämä ihminen sai aikaan jotain merkittävää.

Olemme kaikki saaneet toipumisen lahjan toisen toipuvan addiktin jakamana. Olemme siitä kiitollisia. Ilmaisemme kiitollisuuttamme jakamalla ilmaiseksi muiden kanssa sen mitä meille on annettu. Omakohtaisen sanomamme saattaminen voi auttaa jotain tulokasta koskettaen häntä tavalla, johon vain me kykenemme.

Toveriseurassamme on monia tapoja palvella. Jokainen meistä tulee huomaamaan tekevänsä jotain paremmin kuin muut, mutta kaikki palvelu on yhtä tärkeää. Jos olemme halukkaita palvelemaan, tulemme varmasti löytämään sen erityisen tavan avustaa, joka sopii meille.


Juuri tänään: Minun avustuksellani on merkitystä. Tarjoan auttavaa kättä tänään.



Epävirallinen käännös "Just for Today"  -  kirjasta, vain NA:n sisäiseen käyttöön.


