Oma itsemme
Syyskuun 30.

"Todellinen arvomme on siinä, että olemme oma itsemme."
Perusteksti s. 115


Yhä uudestaan olemme yrittäneet elää ympärillämme olevien ihmisten odotusten mukaisesti. Meidät on ehkä kasvatettu uskomaan, että olemme ok, jos saamme hyviä arvosanoja koulussa, siivoamme huoneemme, tai pukeudumme tietyllä tavalla. Koska halusimme aina kuulua ja olla rakastettuja, moni meistä käytti paljon aikaa yrittäessään sopia - vaikka emme koskaan näyttäneet aivan riittävän.

Nyt, toipumisessa, meidät hyväksytään sellaisina kuin olemme. Todellinen arvomme toisille on, että olemme oma itsemme. Kun työskentelemme askelia, opimme hyväksymään itsemme juuri sellaisina kuin olemme. Kun näin tapahtuu, saamme vapauden tulla sellaisiksi, jollaisia haluamme olla. 

Meillä kaikilla on monia hyviä ominaisuuksia, jotka voimme jakaa muiden kanssa. Kokemuksemme, rehellisesti jaettuna, auttaa toisia löytämään samastumisen tason, jota he tarvitsevat aloittaakseen toipumisensa. Huomaamme, että meillä kaikilla on erityisiä lahjoja tarjottavana niille, jotka ovat ympärillämme. 


Juuri tänään: Kokemukseni toipumisessa on suurin lahja, jonka voin antaa toiselle addiktille. Jaan itsestäni rehellisesti muille.



Epävirallinen käännös "Just for Today"  -  kirjasta, vain NA:n sisäiseen käyttöön.

