Milloin salaisuus ei ole salaisuus?
Elokuun 4.

"Addikteilla on taipumus viettää salaista elämää... On suuri helpotus päästä eroon kaikista salaisuuksistamme ja jakaa menneisyytemme taakka".
Perusteksti s. 36


Olemme kuulleet sanottavan että "olemme yhtä sairaita kuin salaisuutemme." Mitä salamme ja miksi?

Salaamme ne asiat jotka aiheuttavat meille häpeää. Saatamme takertua sellaisiin asioihin, koska emme halua luopua niistä. Silti, jos ne aiheuttavat meille häpeää, eikö elämämme olisi helpompaa ilman niitä? 

Jotkut takertuvat häpeää tuottaviin asioihinsa toisesta syystä. Ei sillä, ettemmekö haluaisi eroon niistä; emme vain usko että pystymme pääsemään niistä. Ne ovat piinanneet meitä niin kauan, ja olemme yrittäneet niin monesti päästä niistä, että olemme menettäneet uskomme helpotukseen. Kuitenkin ne yhä hävettävät meitä ja pidämme ne edelleen salassa.

Meidän täytyy muistaa keitä olemme: toipuvia addikteja. Me jotka yritimme niin kauan salata huumeiden käyttömme, olemme löytäneet vapauden käyttämisen pakosta ja pakkomielteestä. Vaikka monet meistä nauttivat käyttämisestä loppuun asti, etsimme silti toipumista. Emme vain kestäneet sitä hintaa, jonka käyttäminen meille maksoi. Kun myönsimme voimattomuutemme, ja haimme apua muilta, nostettiin salaisuutemme taakka meiltä pois.

Sama periaate soveltuu mihin tahansa meitä painavaan salaisuuteen. Kyllä, olemme yhtä sairaita kuin salaisuutemme. Vasta kun salaisuutemme lakkaavat olemasta salaisuuksia, voimme alkaa löytää helpotusta asioihin jotka hävettävät meitä.


Juuri tänään: Salaisuuteni tekevät minut sairaaksi vain niin kauan kun ne pysyvät salaisuuksina. Tänään keskustelen kummin kanssa salaisuuksistani.



Epävirallinen käännös "Just for Today"  -  kirjasta, vain NA:n sisäiseen käyttöön.

