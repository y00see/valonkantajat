Jumala voi palauttaa mielemme terveyden	       
Joulukuun 27.

"Uskomaan oppimisen tapahtumasarja palauttaa mielemme terveyden. Tästä uskosta saamme voimaa ryhtyä toimintaan."
Perusteksti s. 26


Nyt kun olemme lopulta myöntäneet mielenvikaisuutemme ja nähneet esimerkkejä siitä kaikissa ilmenemismuodoissaan, meillä saattaisi olla kiusaus uskoa, että olemme tuomittuja toistamaan tätä käyttäytymistapaa lopun elämäämme. Juuri kuten ajattelimme, että aktiivinen addiktiomme oli toivotonta ja ettemme koskaan pääse puhtaaksi, saatamme nyt uskoa, että oma erityinen laatumme mielenvikaisuutta on toivotonta.

Ei ollenkaan! Tiedämme, että olemme velkaa vapaudesta aktiivisesta addiktiosta rakastavan Jumalan armolle. Jos korkeampi voimamme voi saada aikaan sellaisia ihmeitä kuin vapauttaa meidät aineiden käytön pakkomielteestämme, varmasti tämä voima voi myös vapauttaa meidät mielenvikaisuudesta kaikissa sen muodoissa.

Jos epäilemme tätä, kaikki mitä meidän täytyy tehdä, on ajatella mielenterveyttä, jota on jo elämäämme palautettu. Ehkä luottokorttien käyttö on ollut täysin hallitsematonta, mutta mielemme terveys palautuu, kun myönnämme tappion ja leikkaamme ne kaikki. Ehkä tunnemme itsemme yksinäiseksi ja haluamme tavata vanhoja käyttökavereitamme. Kummin tapaaminen heidän sijastaan on terve teko.

Addiktiomme mielettömyys etääntyy menneisyyteemme, kun alamme kokea mielemme terveyden hetkiä toipumisessamme. Uskomme itseämme suurempaan voimaan kasvaa, kun alamme ymmärtää, ettei edes meidän sekoituksemme mielenvikaisuutta ole mitään tämän voiman edessä.


Juuri tänään: Kiitän käsitykseni mukaista Jumalaa jokaisesta terveestä teosta elämässäni, sillä tiedän, että ne ovat merkkejä mieleni terveyden palautumisesta.



Epävirallinen käännös "Just for Today"  -  kirjasta.

