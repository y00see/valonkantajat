Omana itsenä oleminen
Marraskuun 28.

"Aito nöyryys merkitsee itsemme hyväksymistä ja sitä, että yritämme rehellisesti olla oma itsemme."
Perusteksti s. 39


Nöyryys on hämmentävä käsite. Tiedämme paljon nöyryytyksestä, mutta nöyryys on uusi käsite. Se kuulostaa epäilyttävästi matelemiselta, kumartelulta ja kitkuttelemiselta. Mutta nöyryys ei ole sitä ollenkaan. Todellinen nöyryys on yksinkertaisesti itsemme hyväksymistä sellaisina kuin olemme.

Siihen mennessä kun ehdimme askeleeseen, jossa käytetään sanaa "nöyrästi", olemme jo ryhtyneet toteuttamaan tätä periaatetta käytännössä. Neljäs askel antaa meille mahdollisuuden tarkastella, keitä todella olemme ja viides askel auttaa meitä hyväksymään tuon tiedon.

Nöyryyden harjoittamiseen sisältyy todellisen luontomme hyväksyminen, olemme rehellisesti oma itsemme. Meidän ei tarvitse madella tai halventaa itseämme, eikä meidän tarvitse yrittää näyttää fiksummilta, rikkaammilta tai onnellisemmilta kuin olemme. Nöyryys tarkoittaa yksinkertaisesti sitä, että heitämme pois kaiken teeskentelyn ja elämme niin rehellisesti kuin kykenemme.


Juuri tänään: Annan tiedon todellisesta luonnostani ohjata toimintojani. Tänään kohtaan maailman omana itsenäni.



Epävirallinen käännös "Just for Today"  -  kirjasta, vain NA:n sisäiseen käyttöön.

