Kokouksen voima
Toukokuun 26.

"Ymmärryksemme korkeammasta voimasta on meistä kiinni... Voimme kutsua sitä ryhmäksi, ohjelmaksi tai voimme nimittää sitä Jumalaksi."
Perusteksti s. 24

Kunnes hyväksyimme täysin ajatuksen siitä, kuinka voimattomia olimme addiktioomme nähden, oli monilla meistä vaikea aika korkeamman voiman ymmärryksemme kanssa. Kun hyväksymme tämän, useimmat meistä ovat vähintäänkin halukkaita harkitsemaan avun etsimistä jostain addiktiotamme suuremmasta voimasta. Ensimmäinen todellinen kosketus mitä monilla meistä on, tulee NA-kokouksessa. Ehkä se on paikka, missä meidän tulisi aloittaa käsityksemme kehittämistä korkeammasta voimastamme.

Yksi todiste ryhmän voimasta on tinkimätön rakkaus, mikä näkyy kun NA:n jäsenet auttavat toinen toistaan ilman vastapalveluksen odotusta. Ryhmän yhteiset kokemukset toipumisessa ovat itse jo suurempi voima kuin itsellämme on, koska ryhmällä on käytännön tietoa siitä, mikä toimii ja mikä ei. Ja tosiasia, että addiktit jatkavat kokouksiin tulemista, päivä toisensa jälkeen, on osoitus Korkeamman voiman läsnäolosta, jostakin vetovoimaisesta, välittävästä voimasta, joka auttaa addikteja pysymään puhtaana ja kasvamaan.

Kaikki nämä asiat ovat todisteita voimasta, joka voi löytyä NA- kokouksista. Kun katsomme ympärillemme avoimin mielin, jokainen meistä voi tunnistaa merkkejä tästä voimasta. Sillä ei ole väliä, kutsummeko sitä Jumalaksi, Korkeammaksi voimaksi, vai miksi tahansa muuksi  -  kunhan löydämme keinon sulauttaa tämä voima päivittäiseen elämäämme.


Juuri tänään: Avaan silmäni ja mieleni merkeille voimasta, mikä on NA-kokouksessani. Pyydän tältä voimalta apua puhtaana pysymiseen.



Epävirallinen käännös "Just for Today"  -  kirjasta, vain NA:n sisäiseen käyttöön.


