Vetovoima
Huhtikuun 2.

" Julkinen kuvamme muodostuu siitä, mitä meillä on tarjottavana: menestyksekkääksi osoittautunut tapa noudattaa huumeetonta elämäntapaa."
Perusteksti s. 82

Kyllä, me vedämme puoleemme uusia jäseniä. Yhä useammat jäsenet löytävät Nimettömien Narkomaanien toveriseuran. Mutta kuinka kohtelemme uudempia jäseniä, kun he tulevat, loppuun kuluneina taistelustaan addiktionsa kanssa? Lähestymmekö kokouksissamme hämillään ja epävarmana yksin seisovia tulokkaita? Olemmeko halukkaita kyyditsemään heitä kokouksiimme? Työskentelemmekö edelleen kahden kesken vielä kärsivän addiktin kanssa? Annammeko puhelinnumeroitamme? Olemmeko innokkaana menossa Kahdennentoista Askeleen kutsumana, vaikka se tarkoittaisi sitä, että joutuisimme nousemaan mukavista sängyistämme keskellä yötä? Työskentelemmekö jonkun sellaisen kanssa, jolla on erilainen seksuaalinen suuntautuminen kuin itsellämme on tai on eri kulttuurista? Olemmeko anteliaita antamaan aikaamme?

Epäilemättä saimme rakkautta ja hyväksyntää addikti tovereiltamme. Se mikä veti puoleensa monia meistä Nimettömissä Narkomaaneissa, oli tunne siitä, että olimme viimeinkin löytäneet paikan mihin kuuluimme. Tarjoammeko tätä samaa yhteenkuuluvuuden tunnetta uudemmille jäsenillemme? Me emme voi mainostaa Nimettömiä Narkomaaneja. Mutta kun asetamme periaatteet käytäntöön elämissämme, vedämme puoleemme uudempia jäseniä NA elämäntapaan, juuri niin kuin toipuminen veti meitä puoleensa.


Juuri tänään: Työskentelen tulokkaan kanssa. Muistan, että olin joskus itsekin tulokas. Pyrin vetämään muita puoleeni samalla yhteenkuuluvaisuuden tunteella, mitä olen itse löytänyt NA:sta.



Epävirallinen käännös "Just for Today"  -  kirjasta, vain NA:n sisäiseen käyttöön.


