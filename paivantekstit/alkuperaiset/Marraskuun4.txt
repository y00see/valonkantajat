Rakkauden jakaminen
Marraskuun 4.

"...annamme rakkautta, koska olemme sitä vapaasti saaneet. Uudet rajat ovat auki meille, kun opimme, kuinka rakastetaan. Rakkaus voi olla elämän energian virta toiselta ihmiseltä toiselle."
Perusteksti, s. 116


Annettu ja saatu rakkaus ovat elämän itsensä perusolemusta. Se on yleinen ja yhteinen nimittäjä, joka yhdistää meidät lähellämme oleviin. Addiktio riistää meiltä tuon yhteyden lukiten meidät itseemme. 

NA-ohjelmasta löytämämme rakkaus avaa maailman uudelleen eteemme. Se aukaisee kauan meitä kahlinneen addiktion häkin. Vastaanottamalla rakkautta toisilta NA-jäseniltä huomaamme  -  ehkä ensimmäistä kertaa  -  mitä rakkaus on ja mitä se voi saada aikaan. Kuulemme jäsentoveriemme puhuvan rakkauden jakamisesta ja tunnemme painoarvon, minkä se antaa heidän elämäänsä.

Alamme epäillä, että jos rakkauden antaminen ja vastaanottaminen merkitsee niin paljon toisille, ehkä se voi antaa tarkoituksen myös meidän elämäämme. Tajuamme, että olemme suuren löydön kynnyksellä, vaikkakin tajuamme myös, ettemme täysin ymmärrä rakkauden merkitystä ennen kuin annamme omamme pois. Kokeilemme sitä ja löydämme puuttuvan yhteyden itsemme ja maailman välillä. 

Tänään ymmärrämme seuraavan lauseen olevan totta: "Voimme säilyttää sen, mitä meillä on vain antamalla sen pois."


Juuri tänään: Elämä on minulle uusi tutkimaton alue ja keino, jota käytän sen tutkimiseen, on rakkaus. Annan ilmaiseksi vastaanottamaani rakkautta.



Epävirallinen käännös "Just for Today"  -  kirjasta, vain NA:n sisäiseen käyttöön.

