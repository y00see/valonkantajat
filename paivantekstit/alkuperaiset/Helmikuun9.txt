Itsensä hyväksyminen
Helmikuun 9.

"Kun hyväksymme itsemme, voimme hyväksyä muut ihmiset elämäämme ilman ehtoja, ehkä ensimmäistä kertaa."
Pamfletti no 19 "Itsensä hyväksyminen"

Monet meistä eivät, varhaisimmista muistoista asti, tunteneet kuuluvansa mihinkään. Minkä kokoisessa porukassa tahansa, tunsimme itsemme aina irrallisiksi. Meidän oli vaikea sopeutua joukkoon. Sisimmässämme uskoimme, että jos todella päästäisimme toiset tutustumaan itseemme, he hylkäisivät meidät. Ehkäpä addiktiomme alkoi itää juuri tässä itsekeskeisyyden ilmapiirissä.

Monet meitä kätkivät eristäytyneisyyden tuskan uhmamieliseen asenteeseen. Näin kerroimme maailmalle: "Ette tarvitse minua vai? Selvä, en minäkään tarvitse teitä. Minulla on huumeeni, ja osaan pitää huolta itsestäni!" Mitä pidemmälle addiktiomme kehittyi, sitä korkeammat muurit rakensimme ympärillemme.

Muurit alkavat sortua, kun alamme saada hyväksyntää muilta toipuvilta addikteilta. Muilta saamamme hyväksynnän kautta alamme oppia itsemme hyväksymisen tärkeää periaatetta. Kun alamme itse hyväksyä itsemme, voimme sallia muiden osallistua elämäämme ilman hylätyksi tulemisen pelkoa.


Juuri tänään: Minut hyväksytään NA:ssa, sopeudun joukkoon. Tänään on turvallista alkaa päästää muita ihmisiä elämääni.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

