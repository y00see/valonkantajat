Oma toipumisemme
Maaliskuun 10.

Askeleet ovat ratkaisumme. Ne ovat henkiinjäämispakkauksemme. Ne suojaavat meitä addiktion tappavalta sairaudelta. Askeleemme ovat ne periaatteet, jotka mahdollistavat toipumisemme.
Perusteksti s. 20

Nimettömissä Narkomaaneissa on monia asioita, joista voi pitää. Näistä yhtenä esimerkkinä kokoukset, jotka ovat mahtavia. Saamme mahdollisuuden nähdä ystäviämme, kuulla inspiroivia kertomuksia, jakaa käytännön kokemusta ja ehkä jopa tavata kummiamme. Leirit, konventit ja tanssiaiset ovat kaikki hienoja, puhdasta hauskanpitoa toisten toipuvien addiktien kanssa. Mutta NA:n sydän on kahdessatoista askeleessa  -  itse asiassa, ne ovat itse ohjelma!

Olemme kuulleet sanottavan, että emme voi pysyä puhtaana osmoosin avulla  -  toisin sanoen, emme voi vain osallistua kokouksiin, olipa niitä sitten kuinka monta tahansa, ja odottaa hengittävämme toipumista ihohuokostemme lävitse. Toipuminen, kuten toinen sanonta kertoo, on sisäinen asia. Ja työkalut, joita käytämme tähän "sisäiseen asiaan" ovat kaksitoista askelta. Jatkuva hyväksymisestä kuuleminen on yksi asia; ensimmäisen askeleen omakohtainen työskentely on taas jotain hyvin erilaista. Tarinat hyvittämisten tekemisistä voivat olla inspiroivia, toisaalta mikään ei voi antaa meille vapautta katumuksesta kuin mitä yhdeksännen askeleen ottaminen antaa. Sama pätee jokaiseen kahteentoista askeleeseen.

On monia asioita joita voi arvostaa NA:ssa, mutta saadakseen eniten toipumisesta, meidän täytyy työskennellä kahtatoista askelta ihan itse.


Juuri tänään: Haluan kaiken mitä henkilökohtainen ohjelmani voi tarjota. Työskentelen askeleita itseäni varten.



Epävirallinen käännös "Just for Today"  -  kirjasta, vain NA:n sisäiseen käyttöön.



