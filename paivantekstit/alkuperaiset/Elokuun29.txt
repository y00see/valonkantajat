Älä muistele menneitä
Elokuun 29.

Askeleet tarjoavat "syyllisyyden ja tunnonvaivojen hallitsemaan elämään suuren muutoksen. Tulevaisuutemme muuttuu, koska meidän ei tarvitse vältellä niitä, joita olemme vahingoittaneet. Tämän tuloksena... saamme uuden vapauden, joka voi päättää eristyneisyytemme."
Perusteksti s. 38
	

Monet meistä tulivat Nimettömiin Narkomaaneihin täynnä tunnonvaivoja menneisyytemme suhteen. Askeleemme auttavat selvittelemään noita tunnonvaivoja. Tutkimme elämäämme, myönnämme virheemme, hyvitämme ne ja yritämme vakavasti muuttaa käyttäytymistämme. Näin tehdessämme löydämme riemukkaan vapaudentunteen.

Meidän ei enää tarvitse kieltää eikä pahoitella menneisyyttämme. Kun olemme hyvittäneet, on se mitä teimme oikeasti loppuun käsitelty ja mennyttä. Tästä lähtien lakkaa se, mistä olemme tulleet, olemasta kaikkein tärkein asia meissä. Vain sillä, mihin olemme menossa, on merkitystä.

NA:ssa alamme katsoa eteenpäin. On totta, että elämme ja pysymme puhtaana vain juuri tänään. Huomaamme kuitenkin, että voimme alkaa asettaa päämääriä, unelmoida ja suhtautua luottamuksella siihen ilontäyteiseen elämään, jota toipuminen tarjoaa. Eteenpäin katsominen pitää meidät keskittyneinä siihen, mihin olemme menossa, eikä katuvina ja pahoittelevina menneisyytemme suhteen. Loppujen lopuksi, on vaikea kulkea eteenpäin, jos katselemme taaksepäin.


Juuri tänään: Askeleet ovat vapauttaneet minut tunnontuskista menneisyyteni suhteen. Tänään katson eteenpäin uuteen elämääni toipumisessa.



Epävirallinen käännös "Just for Today"  -  kirjasta, vain NA:n sisäiseen käyttöön.

