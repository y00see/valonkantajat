Kirjoita siitä!
Toukokuun 9.

"Istumme vihkon ääreen, pyydämme johdatusta, tartumme kynään ja alamme kirjoittaa."  
Perusteksti s. 32

Kun olemme hämmennyksissä tai ahdistuneita, kehottaa kummimme toisinaan "kirjoittamaan siitä". Vaikka voimmekin vaikeroida vetäessämme muistikirjan esiin, tiedämme, että se tulee auttamaan. Panemalla kaiken paperille annamme itsellemme mahdollisuuden käydä läpi sitä, mikä mieltämme vaivaa. Tiedämme, että voimme päästä hämmennyksemme pohjalle ja meille voi selvitä, mistä ahdistuksemme todellisuudessa johtuu, kun vain laskemme kynän paperille.

Kirjoittaminen voi olla palkitsevaa; erityisesti, kun työskentelemme askeleita. Monet jäsenet pitävät päiväkirjaa. Pelkkä askelten ajatteleminen, niiden tarkoituksen pohtiminen ja niiden vaikutusten erittely ei useimmille meistä riitä. Kirjoittamisen ruumiillisessa suorituksessa on jotain, joka auttaa kiinnittämään toipumisen periaatteet sieluumme ja sydämeemme.

Tajuamme, että jo kirjoittaminen sinänsä on monin tavoin palkitsevaa. Ajatuksen selkeys, avaimet sielumme lukittuihin syövereihin ja omatunnon ääni ovat vain joitakin esimerkkejä tästä. Kirjoittaminen auttaa meitä olemaan rehellisempiä itsellemme. Istuudumme, hiljennämme ajatuksemme ja kuuntelemme sydäntämme. Sen mitä tässä hiljaisuudessa kuulemme, ovat niitä totuuksia, joita panemme paperille.  


Juuri tänään: Eräs tapa etsiä totuutta toipumisessa on kirjoittaminen. Tänään kirjoitan toipumisestani.



Epävirallinen käännös "Just for Today"  -  kirjasta, vain NA:n sisäiseen käyttöön.


