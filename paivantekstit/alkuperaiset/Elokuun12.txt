Riittää jo!
Elokuun 12.

"Jokin sisällämme huutaa "Riittää jo, riittää jo, olen saanut tarpeekseni!" ja sitten olemme valmiita ottamaan ensimmäisen ja usein vaikeimman askeleen sairautemme käsittelemistä kohti."
Perusteksti s. 203


Olemmeko todella saaneet tarpeeksemme? Tämä on se ratkaiseva kysymys, joka meidän pitää esittää itsellemme kun valmistaudumme työskentelemään ensimmäistä askelta Nimettömissä Narkomaaneissa. Ei ole väliä, onko perheemme vahingoittumaton, uramme ja kaikki kokonaisuuden ulospäin näkyvät asiat kunnossa vai eivät saapuessamme NA:han. Vain sillä on merkitystä, olemmeko saavuttaneet tunne-elämän ja hengellisen pohjan, joka estää paluumme huumekierteeseen. Jos olemme, olemme todella valmiita tekemään mitä tahansa lopettaaksemme käyttämisen.

Kun tutkimme voimattomuuttamme, kysymme itseltämme muutamia yksinkertaisia kysymyksiä. Pystynkö hallitsemaan huumeiden käyttöäni? Mitä sellaista on tapahtunut huumeiden käyttöni seurauksena, mitä en olisi halunnut tapahtuvan? Miten elämäni on hallitsematonta? Uskonko sydämessäni, että olen addikti?

Jos vastaukset näihin kysymyksiin johdattavat meidät Nimettömien Narkomaanien ovelle, olemme valmiita ottamaan seuraavan askeleen kohti elämää vapaana huumekierteestä. Jos olemme todella saaneet tarpeeksemme, olemme halukkaita tekemään mitä tahansa löytääksemme toipumisen.


Juuri tänään: Myönnän, että olen saanut tarpeekseni. Olen valmis työskentelemään ensimmäisen askeleeni.



Epävirallinen käännös "Just for Today"  -  kirjasta, vain NA:n sisäiseen käyttöön.


