Ne, jotka haluavat toipua
Joulukuun 5.

"Olemme nähneet ohjelman toimivan jokaiselle addiktille, joka rehellisesti ja vakavissaan haluaa lopettaa [huumeiden käyttämisen]."
Perusteksti s. 11


Kuinka tiedämme, koska joku rehellisesti ja vilpittömästi haluaa lopettaa huumeiden käyttämisen? Totuus on, ettemme tiedä! Koska emme osaa lukea ajatuksia tai toisen ihmisen vaikuttimia ja haluja, meidän yksinkertaisesti täytyy toivoa parasta.

Voimme puhua tulokkaalle kokouksessa ja ajatella, ettemme näe häntä enää, vain huomataksemme useiden vuosien jälkeen, että hän on vankasti toipumisen tiellä. Voimme tuntea kiusausta luovuttaa jonkun suhteen, jos tämä retkahtelee jatkuvasti tai ei pääse heti puhtaaksi, mutta meidän ei pidä luovuttaa. Sillä ei ole väliä kuinka haluttomalta joku saattaa näyttää, yksinkertainen tosiasia pätee  -  addikti on kokouksessa.

Emme ehkä koskaan tiedä kahdennentoista askeleen työmme tuloksia; ei ole meidän asia mitata tulokkaan halukkuutta. Kantamamme sanoma on osa meitä. Me viemme sitä kaikkialle ja jaamme sitä vapaasti jättäen tulokset itseämme suuremmalle voimalle.


Juuri tänään: Jaan toipumiseni kenen tahansa addiktin kanssa, missä tahansa, mihin aikaan tahansa ja missä olosuhteissa tahansa. Jätän tulokset korkeammalle voimalleni.



Epävirallinen käännös "Just for Today"  -  kirjasta.


