Mitä tahansa
Helmikuun 29.

"Sairautemme on pysäytetty, ja nyt mikä tahansa on mahdollista. Tulemme avomielisemmiksi ja vapautuneiksi uusille ideoille kaikilla elämämme alueilla."
Perusteksti s. (102)
	
Monille meistä ovat ensimmäiset kuukaudet tai vuodet NA:ssa ihanaa aikaa. Olemme auliita kokeilemaan mitä vaan ja pidämme silmämme koko ajan auki uusille ilonaiheille ja ulottuvuuksille. Lopultakin huumekierteestä vapautettuina, toipumisen ollessa uusi ja tuore asia, näyttää mikä tahansa mahdolliselta.

Jonkin verran puhdasta aikaa kerättyämme voi käydä niin, että ohjelma menettää kiireellisyyttään. Emme ehkä enää ole yhtä halukkaita ottamaan käyttöömme muiden kokemusta kuin ennen. Voi olla, että olemme kohdanneet joitakin näennäisen parantuntumattomia heikkouksia luonteessamme, mikä vähentää alkuaikojen rajatonta toiveikkuuttamme. Tiedämme liian paljon uskoaksemme, että mikä tahansa on mahdollista.

Kuinka voisimme uudelleen innostua toipumisesta? Rukoilemme sitä, jaamme kokemusta siitä ja etsimme puuttuvaa intoa. On jäseniä  -  joillakin heistä enemmän puhdasta aikaa kuin itsellämme, joillakin vähemmän  -  joilla on kaipaamaamme innostusta ja jotka jakavat mielellään sen kanssamme, jos pyydämme. Saadaksemme hyötyä heidän kokemuksestaan on meidän kuitenkin oltava avoimin mielin ja halukkaita ottamaan opiksemme. Kun avaudumme uusille ideoille ja tulemme halukkaiksi kokeilemaan niitä, huomaamme uudestaan, että mikä tahansa näyttää mahdolliselta.


Juuri tänään: Toipumisessani on aina lisää opittavaa ja joku, jolta voin oppia uutta. Tänään olen avoin uusille ideoille ja halukas kokeilemaan niitä. Niin kauan kuin sitä olen, tiedän, että mikä tahansa on mahdollista.



Epävirallinen käännös "Just for Today"  -  kirjasta, vain NA:n sisäiseen käyttöön.




