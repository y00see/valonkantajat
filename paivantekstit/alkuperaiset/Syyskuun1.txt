Todelliset arvot
Syyskuun 1.

"Opimme tekemään viisaita ja rakastavia päätöksiä, jotka perustuvat sellaisiin periaatteisiin ja ihanteisiin, joilla on todellista arvoa elämässämme."
Perusteksti s. 115


Addiktiomme antoi meille tiettyjä arvoja, periaatteita, joita sovelsimme elämiimme. "Sinä työnsit minua, "kertoi yksi näistä arvoista, "joten minä työnnän takaisin, lujaa." "Se on minun," oli toinen arvo, jonka addiktiomme oli kehittänyt. "No okei, ehkä se ei alun perin ollut minun, mutta minä pidin siitä, joten tein siitä minun." Nuo arvot olivat tuskin arvoja lainkaan  -  enemmänkin järkeilyjä  -  eivätkä ne todellakaan auttaneet meitä tekemään viisaita ja rakastavia päätöksiä. Itse asiassa ne palvelivat ensisijaisesti kaivaen meitä syvemmälle ja syvemmälle jo itse kaivamaamme kuoppaan.

Kaksitoista askelta antavat meille vahvan annoksen todellisia arvoja, sellaisia arvoja, jotka auttavat meitä elämään sopusoinnussa itsemme ja ympärillämme olevien ihmisten kanssa. Emme aseta uskoamme itseemme, perheeseemme tai yhteiskuntaamme vaan korkeampaan voimaamme  -  ja tekemällä näin kasvamme sen verran turvallisuuteen että pystymme luottamaan yhteiskuntaamme, perheisiimme ja jopa itseemme. Opimme olemaan rehellisiä tuli sitten mitä tahansa  -  ja opimme pidättäytymään asioista, joita saattaisimme haluta piilottaa. Opimme hyväksymään tekojemme vastuun. "Se on minun" on korvattu epäitsekkyyden hengellä. Nämä ovat niitä arvoja, jotka auttavat meitä tulemaan vastuulliseksi, tuotteliaaksi osaksi ympäröivää elämäämme. Mieluummin kuin että kaivamme itseämme syvemmälle kuoppaan, nämä arvot palauttavat meidät elämään elämää.


Juuri tänään: Olen kiitollinen arvoista, joita minulle on kehittynyt. Olen kiitollinen niistä kyvyistä, joita ne ovat antaneet minulle, tehdä viisaita ja rakkaudellisia päätöksiä, niin kuin vastuullinen ja tuottelias yhteiskunnan jäsen.



Epävirallinen käännös "Just for Today"  -  kirjasta, vain NA:n sisäiseen käyttöön.

