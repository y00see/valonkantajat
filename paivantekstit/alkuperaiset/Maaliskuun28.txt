Tunteiden kohtaaminen
Maaliskuun 28.

"Pelkäämme ehkä, musertava tuskan ja paniikin ketjureaktio käynnistyy ollessamme kosketuksissa tunteisiimme."
Perusteksti s. 32

Kun käytimme, olivat useat meistä kyvyttömiä tai haluttomia kokemaan monia tunteita. Jos olimme onnellisia, oli meillä tapana tehdä itseämme vieläkin onnellisemmaksi. Jos olimme vihaisia tai masentuneita, niin tavallisesti peittelimme nuo tunteet. Toteutettuamme tätä kaavaa koko huumekierteemme ajan, tuli meistä tunne-elämämme suhteen niin hämmentyneitä, ettemme enää olleet varmoja siitä, mitä normaalit tunteet oikein olivat.

Oltuamme jonkin aikaa toipumisessa huomaamme, että tukahduttamamme tunteet alkavat nousta pintaan. Voimme huomata, ettemme tiedä, kuinka tunnistaa tunteitamme. Se, mitä saatamme tuntea raivona, voi ollakin vain turhautumista. Se, mitä pidämme itsemurhaan johtavana masennuksena, voikin olla pelkkää alakuloa. Juuri tällaisissa tilanteissa on meidän haettava apua kummiltamme tai muilta NA:n jäseniltä. Kokoukseen meneminen ja puhuminen siitä, mitä elämässämme on tapahtumassa, voi auttaa meitä kohtaamaan tunteemme sen sijaan, että peloissamme pakenisimme niitä.


Juuri tänään: En pakene epämukavia tunteita, joita saatan kokea. Käytän toipumisessa olevien ystävieni tukea apuna kohdatakseni tunteitani.



Epävirallinen käännös "Just for Today"  -  kirjasta, vain NA:n sisäiseen käyttöön.



