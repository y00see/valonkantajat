Vaikuttimien vaihtuminen
Kesäkuun 10.

"Kun lopulta saamme raivatuksi tieltä omat itsekkäät vaikuttimemme, alamme löytää rauhaa, jollaista emme koskaan kuvitelleet mahdolliseksi."
Perusteksti s. 49

Kun tutkimme omia uskomuksiamme, toimiamme ja vaikuttimiamme toipumisessa, huomaamme, että joskus teemme asioita vääristä syistä. Toipumisemme alussa saatoimme käyttää ison määrän rahaa ja aikaa ihmisiin, ainoastaan haluten, että he pitäisivät meistä. Myöhemmin saatamme huomata, että käytämme edelleen rahaa ihmisiin, mutta vaikuttimemme ovat muuttuneet. Teemme sen koska me pidämme heistä. Tai ehkä meillä oli tapana hankkiutua romanttisiin suhteisiin, koska meillä oli sisällämme ontto olo ja etsimme siihen täydennystä toisen ihmisen kautta. Nyt syymme romanttisiin suhteisiin perustuvat haluun jakaa jo valmiiksi palkitsevat elämämme tasavertaisen kumppanin kanssa. Ehkä meillä oli tapana työskennellä askeleita, koska pelkäsimme, että retkahtaisimme, jos emme tekisi niin. Tänään työskentelemme askeleita, koska haluamme kasvaa hengellisesti.

Meillä on uusi elämäntarkoitus tänään ja muuttuvat vaikuttimemme heijastavat tätä. Meillä on niin paljon enemmän tarjottavana kuin puutteemme ja epävarmuutemme. Meille on kehittynyt terveellinen henki ja rauhallinen mieli, joka ohjaa toipumistamme uusille alueille. Laajennamme rakkauttamme ja jaamme toipumistamme täydellisellä anteliaisuudella ja muutokset, joita teemme jäävät perintönä niille, jotka liittyvät meihin.


Juuri tänään: Vaikuttimeni ovat muuttuneet toipumisessani. Haluan tehdä asioita oikeista syistä, en vain henkilökohtaisen etuuden saamiseksi. Tänään tutkin vaikuttimiani.



Epävirallinen käännös "Just for Today"  -  kirjasta, vain NA:n sisäiseen käyttöön.

