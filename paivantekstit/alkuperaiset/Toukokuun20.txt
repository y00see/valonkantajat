Eristyneisyydestä poistuminen
Toukokuun 20.

"Huomaamme tekevämme asioita ja nauttivamme asioista, joita emme koskaan kuvitelleet tekevämme."
Perusteksti s. 111

Huumekierre piti meidät eristyneenä monesta syystä. Alussa välttelimme perheitämme ja ystäviämme, jotta he eivät saisi tietää käyttämisestämme. Jotkut meistä välttelivät kaikkia ei-addikteja peläten moraalista vastaiskua ja lain kanssa tekemisiin joutumista. Vähättelimme ihmisiä, joilla oli "tavallinen" elämä, perhe ja harrastuksia. Pidimme heitä tylsinä ja uskoimme, että emme koskaan voisi nauttia elämän yksinkertaisista iloista. Lopulta välttelimme jopa toisia addikteja, koska emme halunneet jakaa huumeitamme. Elämämme kutistui ja huolenaiheemme rajoittuivat sairautemme päivittäiseen ylläpitämiseen.

Nykyään elämissämme on paljon enemmän sisältöä. Nautimme toiminnasta toisten toipuvien addiktien kanssa. Meillä on aikaa perheillemme. Olemme löytäneet monia muita mielenkiinnon kohteita, joiden tavoittelusta nautimme. Mikä muutos menneisyyteen! Voimme elää yhtä rikkaasti kuin "tavalliset " ihmiset, joita halveksimme ennen. Toipumisen lahjana nautinto on palannut elämiimme.

Juuri tänään: Nautin jokapäiväisen elämän yksinkertaisista rutiineista.



Epävirallinen käännös "Just for Today"  -  kirjasta, vain NA:n sisäiseen käyttöön.



