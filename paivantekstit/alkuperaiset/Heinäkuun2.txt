Vertailu
Heinäkuun 2.

"Henkilökohtaiset tarinamme saattavat vaihdella yksilöiden mukaan, mutta lopulta meillä kaikilla on yksi yhteinen tekijä."
Perusteksti s. 95


Me addiktit olemme vaihteleva joukko, meillä on erilaiset taustat, saatoimme käyttää eri huumeita ja omaamme erilaiset kokemukset. Eroavaisuutemme eivät katoa toipumisessamme, jotkut jopa tulevat julistaneeksi niitä. Vapaus huumekierteestä antaa meille vapauden olla oma itsemme, sellainen kuin me todella olemme. Tosiasia, että me kaikki toivumme, ei välttämättä tarkoita sitä, että meillä tulisi olla samat tarpeet tai samat päämäärät. Meillä kaikilla on omat läksymme luettavana toipumisessamme.

Kuinka me sitten autamme toinen toistamme ja käytämme hyödyksi toistemme kokemuksia, jos meillä on näin paljon eroavaisuuksia. Kokoonnumme yhteen jakamaan elämämme toipumisen periaatteiden valossa. Vaikka elämämme ovat erilaisia, hengelliset periaatteet, joita noudatamme ovat samat. Tällä periaatteiden valolla, joka loistaa eroavaisuuksiemme lävitse, valaisemme toinen toisemme matkaa läpi yksilöllisen polkumme.

Meillä kaikilla on kaksi yhteistä tekijää: addiktio ja toipuminen. Kun kuuntelemme tarkkaavaisesti, kuulemme toisten kertovan kärsivänsä samasta sairaudesta, josta mekin olemme kärsineet, huolimatta heidän erityisistä taustoistaan.

Kun avaamme korvamme, kuulemme toisten addiktien puhuvan hengellisistä periaatteista, jotka lupaavat toivoa myös meille, huolimatta henkilökohtaisista päämääristämme.


Juuri tänään: Minulla on oma polkuni kuljettavana, olen kiitollinen toveriseuran toisille addiktiosta kärsineille, jotka opettelevat noudattamaan toipumisen periaatteita, juuri niinkuin minäkin.



Epävirallinen käännös "Just for Today"  -  kirjasta, vain NA:n sisäiseen käyttöön.

