Irti vanhoista kaavoista
Maaliskuun 12.

"Toipumisessamme on usein kausia, jolloin vanhat pelot kummittelevat mielessämme. Elämästä voi jälleen tulla merkityksetöntä, yksitoikkoista ja tylsää."
Perusteksti s. 85

Joskus näyttää siltä kuin mikään ei muuttuisi. Aamulla noustuamme menemme samaan työpaikkaan joka päivä. Syömme illallista joka ilta samaan aikaan. Käymme samoissa kokouksissa joka viikko. Aamun rituaalit olivat tänään samat kuin eilen, toissapäivänä ja sitä edellisenä aamuna. Addiktion helvetin ja toipumisen alkuaikojen vuoristoradan jälkeen voi tasainen elämä tuntua mukavalta  -  jonkin aikaa. Lopulta kuitenkin huomaamme, että haluamme muutakin. Ennemmin tai myöhemmin alkaa elämän jatkuva yksitoikkoisuus ja ikävystyminen tympiä.

Tulee varmasti kausia, jolloin olemme epämääräisen tyytymättömiä toipumiseemme. Tuntuu kuin meiltä jostakin syystä puuttuisi jotain, mutta emme tiedä mitä ja miksi. Otamme kiitollisuuslistamme esiin ja toteamme, että meillä on sananmukaisesti satoja kiitollisuudenaiheita. Kaikki tarpeemme on tyydytetty; elämämme on täydempää kuin koskaan olisimme voineet toivoa. Siis mistä on kysymys?

Ehkäpä on aika ottaa mahdollisuuksistamme kaikki irti. Mahdollisuuksiamme rajoittaa ainoastaan mielikuvituksemme. Voimme oppia jotain uutta, asettaa uuden tavoitteen, auttaa uutta tulokasta, saada uuden ystävän. Jos katselemme kyllin tarkkaan, löydämme varmasti jotain haasteellista, ja saamme elämäämme tarkoitusta, vaihtelua ja täyttymystä.


Juuri tänään: Poikkean rutiinista ja otan kaikki irti mahdollisuuksistani.



Epävirallinen käännös "Just for Today"  -  kirjasta, vain NA:n sisäiseen käyttöön.



