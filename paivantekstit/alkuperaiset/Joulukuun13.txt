Jäsenyys
Joulukuun 13.

"Jäsenyydelle on vain yksi edellytys: halu lopettaa käyttäminen."
Perusteksti s. 10


Tunnemme kaikki ihmisiä, jotka voisivat hyötyä Nimettömistä Narkomaaneista. Monet kohtaamamme ihmiset kaikilta elämän alueilta  -  perheenjäsenemme, vanhat ystävämme ja työtoverimme  -  voisivat todella käyttää toipumisohjelmaa elämässään. Valitettavasti monet, jotka tarvitsisivat meitä, eivät aina löydä tietään huoneisiimme. 

NA-ohjelma perustuu vetovoimaan, ei huomion herättämiseen. Olemme jäseniä vasta silloin, kun sanomme olevamme. Voimme tuoda ystäviämme ja rakkaitamme kokoukseen, jos he ovat halukkaita, mutta emme voi pakottaa heitä ottamaan avosylin vastaan elämäntapaa, joka vapauttanut meidät aktiivisesta addiktiosta.

Jäsenyys NA:ssa on hyvin henkilökohtainen päätös. Jokainen addikti tekee valinnan jäseneksi liittymisestä omassa sydämessään. Pitemmällä tähtäimellä pakottaminen kokouksiin ei saa montakaan addiktia pysymään ohjelmassa. Vain vielä kärsivät addiktit, saadessaan mahdollisuuden, voivat itse päättää, ovatko he voimattomia addiktionsa suhteen. Voimme saattaa sanomaa, muttemme voi kantaa addiktia.


Juuri tänään: Olen kiitollinen päätöksestäni liittyä Nimettömien Narkomaanien jäseneksi.



Epävirallinen käännös "Just for Today"  -  kirjasta.


