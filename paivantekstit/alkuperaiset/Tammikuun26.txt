Itsekeskeisyys
Tammikuun 26.

"Hengellinen puoli sairaudessamme on täydellinen itsekeskeisyytemme."
Perusteksti s. 21


Mitä on itsekeskeisyys? Se uskomuksemme, että maailma pyörii meidän ympärillämme. Vain meidän toiveemme ja vain meidän vaatimuksemme ovat huomionarvoisia. Itsekeskeinen mielemme kuvittelee, että kykenisimme saamaan mitä vain tahdomme, jos vain meidän annettaisiin tehdä, niin kuin itse haluamme. Itsekeskeisyys edellyttää täydellistä itseriittoisuutta.

Sanomme, että itsekeskeisyys on hengellinen puoli sairaudessamme, koska itsekeskeinen mieli ei voi kuvitella mitään suurempaa tai tärkeämpää kuin oma itse. On kuitenkin olemassa hengellinen ratkaisu hengelliseen ongelmaamme -- Nimettömien Narkomaanien kaksitoista askelta. Askeleet johdattavat meitä itsekeskeisyydestä kohti jumalakeskeisyyttä.

Pyyhimme pois itseriittoisuuden harhakuvitelmamme myöntämällä oman voimattomuutemme ja etsimällä itseämme suuremman voiman apua. Tunnustamme omahyväisyytemme vararikon myöntämällä, että olemme olleet väärässä, tekemällä hyvityksiä ja etsimällä käsityksemme mukaiselta Jumalalta tietoa siitä, mikä on oikein. Voitamme kohtuuttoman itsetärkeyden tunteemme pyrkimällä palvelemaan muita, eikä vain itseämme.

Mieltämme piinaava itsekeskeisyys voidaan hoitaa hengellisen ratkaisun -- kahdentoista askeleen  -  avulla.


Juuri tänään: Saan voimaa ja ohjausta korkeammalta voimalta, ne eivät tule minusta itsestäni. Harjoittelen kahtatoista askelta tullakseni enemmän jumalakeskeiseksi ja vähemmän itsekeskeiseksi.



Epävirallinen käännös "Just for Today"  -  kirjasta, vain NA:n sisäiseen käyttöön.



