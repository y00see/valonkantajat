"Heikkoudet"
Toukokuun 17.

"Olimme täysin valmiit antamaan Jumalan poistaa kaikki luonteemme heikkoudet."
Kuudes askel

Viidennen askeleen ottamisen jälkeen moni meistä viettää jonkin aikaa pohtien "virheidemme todellista luonnetta" ja sitä, mikä osa niillä on ollut tulemisessamme sellaisiksi, millaisia olimme. Mitä elämämme olisi esimerkiksi ilman ylimielisyyttämme?

On totta, että ylimielisyys oli pitänyt meidät erossa tovereistamme ja estänyt meitä nauttimasta heidän seurastaan ja oppimasta heiltä. Ylimielisyys on kuitenkin myös palvellut meitä pönkittämällä erikoisen huonoa itsetuntoamme. Mitä hyötyä siitä olisi, että ylimielisyytemme poistettaisiin, ja mitä tukea meille jäisi?

Ilman ylimielisyyttä olisimme yhden askeleen lähempänä palautumista meille kuuluvaan paikkaan toisten joukossa. Kykenisimme arvostamaan heidän seuraansa, viisauttaan ja haasteitaan tasavertaisina. Jos haluaisimme niin tukemme ja johdatuksemme tulisi korkeamman voimamme tarjoamasta huolenpidosta. Huono itsetunto ei olisi enää mikään ongelma.

Tutkimme tällä tavalla luonteemme heikkouksia yksi kerrallaan ja huomasimme, että ne ovat käyttökelvottomia - juuri siksihän niitä kutsutaan heikkouksiksi. Entä olimmeko täysin valmiit antamaan Jumalan poistaa ne kaikki? Kyllä.


Juuri tänään: Tarkastelen luonteeni heikkouksia läpikotaisin selvittääkseni, olenko valmis antamaan ymmärrykseni mukaisen Jumalan poistaa ne.



Epävirallinen käännös "Just for Today"  -  kirjasta, vain NA:n sisäiseen käyttöön.


