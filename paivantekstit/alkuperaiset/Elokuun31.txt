Kiitollisuus
Elokuun 31.

"Elämän toivottomat ongelmat ovat iloisesti muuttuneet. Sairautemme on pysäytetty ja nyt kaikki on mahdollista."
Perusteksti s. (102)


NA-ohjelma on antanut meille enemmän vapautta kuin mitä ikinä uskoimme mahdolliseksi. Silti me toisinaan päivittäisissä rutiineissamme unohdamme, miten paljon olemme saaneet. Miten, tarkalleen ottaen, on elämämme muuttunut Nimettömissä Narkomaaneissa?

Toipumisen tärkein asia on tietenkin vapaus käyttämisen pakkomielteestä. Meidän ei enää tarvitse omistaa kaikkia voimavarojamme addiktiomme ylläpitämiseen. Meidän ei enää tarvitse vaarantaa, nöyryyttää tai väärinkäyttää itseämme eikä muita vain saadaksemme seuraavat "fiksit". Pidättäytyminen sinällään on tuonut suurta vapautta elämäämme.

Nimettömät Narkomaanit on antanut meille paljon enemmänkin kuin huumeista pidättäytymisen  -  olemme saaneet kokonaan uuden elämän. Olemme tehneet itsetutkistelumme ja tunnistaneet luonteenheikkoudet, jotka rajoittivat meitä niin kauan estäen meitä elämästä ja nauttimasta siitä. Olemme antautuneet noille vajavuuksille, ottaneet vastuun niistä ja etsineet ohjausta voimalta, jota tarvitsemme elääksemme toisella tavalla. Kotiryhmämme on antanut meille sitä inhimillistä lämpöä ja tukea, joka auttaa meitä jatkamaan toipumisessa elämistä. Kaiken kukkuraksi, meillä on Jumalan rakkaus, huolenpito ja ohjaus, sellaisena kuin olemme oppineet sen NA:ssa ymmärtämään.

Toisinaan voimme päivittäisessä toipumisessamme unohtaa, kuinka paljon elämämme on muuttunut Nimettömissä Narkomaaneissa. Arvostammeko täysin sitä mitä ohjelma on meille antanut?


Juuri tänään: Toipuminen on antanut minulle vapauden. Otan päivän vastaan toiveikkaana, kiitollisena siitä, että tänään kaikki on mahdollista.



Epävirallinen käännös "Just for Today"  -  kirjasta, vain NA:n sisäiseen käyttöön.

