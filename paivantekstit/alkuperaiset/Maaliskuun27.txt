Voimavarat
Maaliskuun 27.

"Toipumisen periaatteiden mukaisesti yritämme olla tuomitsematta, luokittelematta ja moralisoimatta toisiamme."
Perusteksti s. 12

Kuinka usein olemme toipumisessamme ymmärtäneet väärin toisen ihmisen käytöksen, välittömästi muodostaneet mielipiteen, luokitelleet, ja siististi lokeroineet jonkun? Ehkä heillä on erilainen käsitys korkeammasta voimasta kuin meillä, joten päättelimme, että heidän uskomuksensa eivät ole hengellisiä. Tai ehkä näimme pariskunnan kinastelevan; oletimme, että heidän suhteensa on sairas, ja saimme myöhemmin selville, että heidän avioliittonsa oli kukoistanut vuosia.

Ajattelematon toveriemme arpominen lokeroihin säästää meiltä heihin tutustumisen vaivan. Joka kerta, kun tuomitsemme toisen ihmisen käyttäytymisen, luovumme mahdollisuudesta nähdä heidät potentiaalisina ystävinä ja matkakumppaneina tiellä toipumiseen.

Jos kysyisimme niiltä, joita tuomitsemme, arvostavatko he lokeroiduksi tulemista, vastaus olisi raikuva "ei". Tuntisimmeko itsemme väheksytyksi, jos näin tehtäisiin meille? Kyllä todellakin. Haluamme toisten huomaavan parhaat ominaisuutemme. Samoin toipuvat addiktitoverimme haluavat, että heistä ajatellaan hyvää. Toipumisohjelmamme kehottaa meitä suhtautumaan elämään positiivisesti. Mitä enemmän keskitymme hyviin ominaisuuksiin toisissa, sitä enemmän huomaamme niitä itsessämme.


Juuri tänään: Työnnän sivuun negatiiviset tuomioni toisista ja keskityn sen sijaan arvostamaan suotuisia ominaisuuksia kaikissa.



Epävirallinen käännös "Just for Today"  -  kirjasta, vain NA:n sisäiseen käyttöön.



