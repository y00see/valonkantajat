Ystävät ja hyvittämiset  -  tee se yksinkertaiseksi
Toukokuun 18.

"Hyvitimme tekojamme henkilökohtaisesti näille ihmisille milloin vain mahdollista, mikäli emme niin tehdessämme vahingoittaneet heitä tai muita."
Yhdeksäs askel

Emme aina käsittele asioita kaikissa ihmissuhteissa niin kuin olisimme toivoneet. Ystävyyssuhteiden ei kuitenkaan tarvitse loppua, kun teemme virheitä; voimme sen sijaan tehdä hyvityksiä. Jos olemme tosissamme halukkaita hyväksymään ystävyyteen liittyvät velvollisuudet ja teemme hyvitykset, joita olemme velkaa, voivat nuo ystävyyssiteet tulla vahvemmiksi ja rikkaammiksi kuin koskaan.

Hyvittäminen on yksinkertaista. Lähestymme henkilöä, jota olemme vahingoittaneet ja sanomme: "Olin väärässä." Joskus välttelemme tulemista tähän pisteeseen ja kiertelemme oman osuutemme myöntämistä asiassa. Näin kuitenkin teemme yhdeksännen askeleen aikomuksen tyhjäksi. Jotta hyvittäisimme tehokkaasti, meidän on pidettävä se yksinkertaisena: myönnämme oman osuuteemme ja jätämme asian siihen.

Voi olla, että ystävämme eivät toisinaan hyväksy hyvityksiämme. Ehkä he tarvitsevat aikaa käsitellä sitä, mitä tapahtui. Jos näin on, on meidän annettava heille aikaa siihen. Loppujen lopuksi, me olimme väärässä, eivät he. Olemme tehneet oman osuutemme, lopulle emme voi mitään.


Juuri tänään: Haluan olla vastuullinen ystävä. Pyrin pitämään hyvitysten tekemisen yksinkertaisena.



Epävirallinen käännös "Just for Today"  -  kirjasta, vain NA:n sisäiseen käyttöön.


