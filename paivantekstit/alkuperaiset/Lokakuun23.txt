Antautuminen
Lokakuun 23.

"Kontrollista luopumalla saamme huomattavasti lisää voimaa."
Perusteksti s. 48


Käyttäessämme teimme kaikkemme, että saimme kaiken toimimaan omalla tavallamme. Käytimme kaikkia mahdollisia keinoja saadaksemme maailmamme kontrollimme alle. Kun saimme, mitä halusimme, tunsimme itsemme voimakkaiksi, voittamattomiksi; kun emme saaneet, tunsimme itsemme haavoittuviksi, kukistetuiksi. Mutta epäonnistumiset eivät pysäyttäneet meitä  -  ne johtivat vain yhä uusiin yrityksiin kontrolloida ja manipuloida elämäämme hallittavampaa tilaan.

Vehkeily oli tapamme kieltää voimattomuutemme. Niin kauan kuin me pystyimme kääntämään huomiomme pois suunnitelmistamme, emme pystyneet hyväksymään, että olimme vailla kontrollia. Vasta vähitellen tajusimme, että elämämme oli tullut hallitsemattomaksi ja ettei mikään vehkeily tai manipulointi saisi elämäämme takaisin järjestykseen.

Kun myönsimme voimattomuutemme, lakkasimme yrittämästä kontrolloida ja hallita tietämme kohti parempaa elämää  -  me antauduimme. Koska voimamme eivät riittäneet, etsimme itseämme suurempaa Voimaa huolehtimaan tahdostamme ja elämästämme. Pyysimme toisia toipuvia jakamaan kokemuksensa NA-ohjelman elämisestä sen sijaan, että olisimme yrittäneet ohjelmoida omaa elämäämme. Etsimämme voima ja suunta oli kaikkialla ympärillämme; meidän tarvitsi vain kääntyä pois itsestämme löytääksemme sen.


Juuri tänään: En yritä vehkeillä ja manipuloida päästäkseni hallittavaan elämään. NA-ohjelman avulla antaudun Korkeamman Voiman huolenpidolle.



Epävirallinen käännös "Just for Today"  -  kirjasta, vain NA:n sisäiseen käyttöön.

