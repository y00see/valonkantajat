Polku itsensä hyväksymiseen
Lokakuun 26.

"Tehokkain keino saavuttaa itsensä itsensä hyväksyminen on soveltaa toipumisen kahtatoista askelta."
Pamfletti nro. 19, Itsensä hyväksyminen


Addiktiomme on ollut häpeän lähde monille meistä. Olemme piiloutuneet muilta ihmisiltä, varmana, että jos joku saisi selville, millaisia me todella olemme, meidät hylättäisiin. NA auttaa meitä hyväksymään itsemme.

Monet meistä kokevat suurta helpotusta jo pelkästään kokouksiin osallistumalla, kuulemalla addiktitoverien kertovan tarinansa, sekä huomaamalla, että toiset ovat tunteneet samalla tavoin kuin me olemme tunteneet. Kun toiset jakavat rehellisesti kanssamme, keitä he ovat, tunnemme halua tehdä samoin. Kun opimme kertomaan toisille totuuden itsestämme, opimme hyväksymään itsemme.

Itsensä avaaminen on kuitenkin vasta alkua. Kerran kun olemme jakaneet elämämme epämiellyttävät asiat, meillä on tarve löytää uudenlainen tapa elää elämäämme  -  ja siinä askeleet tulevat apuun. Kehitämme oman käsityksemme Korkeammasta Voimasta. Teemme yksityiskohtaisen inventaarion elämästämme ja keskustelemme inventaariosta kummimme kanssa. Pyydämme Jumalaa  -  sellaisena kuin hänet käsitimme  -  poistamaan luonteemme heikkoudet, virheellisyydet, jotka ovat vaikeuksiemme alkulähde. Otamme vastuun teoistamme ja hyvitämme ne. Ja sisällytämme kaikki nämä periaatteet päivittäiseen elämäämme, "toteuttaen näitä periaatteita kaikissa toimissamme".

Askeleiden parissa työskentelemällä meistä voi tulla ihmisiä, joista olemme itsekin ylpeitä. Voimme vapaasti kertoa totuuden itsestämme, sillä meillä ei ole mitään salattavaa.


Juuri tänään: Kävelen itseni hyväksymisen polkua. Astun esiin, kerron totuuden ja työskentelen askeleita.



Epävirallinen käännös "Just for Today"  -  kirjasta, vain NA:n sisäiseen käyttöön.

