Jumalan tahdon tunteminen
Marraskuun 7.

"Vilpittömästi uskoin, että korkeampi voima voi palauttaa mieleni terveyden ja lakkaan yrittämästä ymmärtää, mikä oli Jumalan tahto aikaisemmin, vaan hyväksyn asiat sellaisina kuin ne olivat ja olen kiitollinen."
Perusteksti s. 198


Mitä kauemmin pysymme puhtaana, sitä epävarmemmin me "tiedämme", mikä Jumalan tahto on meidän suhteemme  -  ja sitä vähemmän se merkitsee. Tieto korkeamman voimamme tahdosta muuttuu vähemmän "tietämisen" ja enemmän "tuntemisen" asiaksi. Teemme yhä yhdettätoista askelta uskollisesti. Mutta ennemmin kuin että etsimme "merkkejä" korkeammalta voimalta, alamme tukeutua enemmän omaan vaistoomme, luottamaan omiin tunteisiimme siitä, mikä tuntuu sopivalta.
 
Kun olemme pysyneet puhtaana vuosia näytämme tietävän milloin toimimme Jumalan tahtoa vastaan. Kun teemme Jumalan tahtoa vastaan, saamme tuon vanhan epämukavan tunteen sisimpäämme. Tuo epämukavuus on varoitus, että jos jatkamme samaan suuntaan edessämme on monia unettomia öitä. Meidän on tarpeen kiinnittää huomiota sellaisiin tunteisiin, sillä ne ovat usein merkkejä siitä, että toimimme vastoin korkeamman voimamme tahtoa. 

Yhdestoista askel esittää selkeästi rukouksen ja mietiskelyn todellisen päämäärän: parantaa tietoista yhteyttä Jumalaan sellaisena kuin hänet käsitämme, tuoda meille selkeämpi tieto korkeamman voiman tahdosta meidän suhteemme ja voimaa sen toteuttamiseen. Tiedämme Jumalan tahdon selkeimmin siitä, miltä tuntuu, ei "merkkien" tai sanojen kautta  -  ja se tuntuu oikealta.


Juuri tänään: Rukoilen tietoa korkeamman voimani tahdosta minun suhteeni ja voimaa sen toteuttamiseen. Kiinnitän huomioni tunteisiini ja toimin, kun se tuntuu oikealta.



Epävirallinen käännös "Just for Today"  -  kirjasta, vain NA:n sisäiseen käyttöön.

