Asian ydin ei ole hyvä olo
Helmikuun 4.

"Meille toipuminen on muutakin kuin pelkkää mielihyvää."
Perusteksti s. 47


Huumekierteessämme tiesivät useimmat meistä tarkkaan, millainen olo meillä olisi päivästä toiseen. Meidän ei tarvinnut kuin lukea pullon etiketti tai tietää, mitä pussukassa oli. Suunnittelimme tunteemme, ja tavoitteemme joka päivälle oli hyvä olo.

Toipumisessa olemme päivästä toiseen alttiina mille tahansa tunteille, jopa minuutista toiseen. Voimme aamulla olla tarmokkaita ja onnellisia, sitten iltapäivällä oudon alakuloisia ja surullisia. Koska emme enää suunnittele päivän tunteitamme joka aamu, voimme päätyä kokemaan melko epämiellyttäviä oloja, kuten että olemme aamulla väsyneitä ja täysin virkeitä nukkuma-aikaan.

On tietenkin aina mahdollista, että meillä voi olla hyväkin olo, mutta se ei ole asian ydin. Tänään ei keskeisin huolenaiheemme ole hyvä olo, vaan se, että oppisimme ymmärtämään tunteitamme ja pärjäämään niiden kanssa, olivat ne sitten millaisia tahansa. Teemme sen työskentelemällä askeleita ja jakamalla tunteemme muiden kanssa.


Juuri tänään: Hyväksyn tunteeni sellaisenaan, olivat ne sitten mitä vain. Harjoitan ohjelmaa ja opin elämään tunteineni.



Epävirallinen käännös "Just for Today"  -  kirjasta, vain NA:n sisäiseen käyttöön.


