Ajan myötä, ei yhdessä yössä
Elokuun 15.

"Huomasimme, että emme toivu ruumiillisesti, henkisesti tai hengellisesti yhdessä yössä."
Perusteksti s. 27
	

Onko sinulla joskus vuosipäivän lähestyessä ollut tunne, että sinun pitäisi olla pitemmällä toipumisessasi kuin olet? Olet ehkä kuunnellut, kun tulokkaat jakavat kokouksessa, jäsenet, joilla on paljon vähemmän puhdasta aikaa, ja ajatellut, "minähän olen tuskin vielä edes alkanut ymmärtää asioita, joista he puhuvat!"

Kumma juttu, että meidän pitäisi tulla toipumiseen ajatellen, että meistä tuntuisi ihanalta saman tien tai ettei meillä enää olisi mitään vaikeuksia käsitellä elämän koukeroita ja käänteitä. Odotamme, että fyysiset ongelmamme korjaantuvat itsestään, että ajatuksemme tulevat johdonmukaisiksi, ja että täysin kehittynyt hengellinen elämä ilmaantuu yhdessä yössä. Unohdamme, että vuosien ajan väärinkäytimme ruumistamme, paadutimme mieltämme ja tukahdutimme Korkeamman voiman tietoisuudestamme. Emme saa tätä vahinkoa tekemättömäksi yhdessä päivässä. Voimme kuitenkin soveltaa käyttöön seuraavaa askelta, mennä seuraavaan kokoukseen, auttaa seuraavaa tulokasta. Tervehdymme ja toivumme vähä vähältä  -  emme yhdessä yössä, vaan ajan myötä.


Juuri tänään: Tervehdyn hieman ruumiillisesti, mieleni selkeytyy vähän, ja suhteeni Korkeampaan voimaan vahvistuu.



Epävirallinen käännös "Just for Today"  -  kirjasta, vain NA:n sisäiseen käyttöön.


