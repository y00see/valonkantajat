Ei enää yksin
Marraskuun 16.

" Irrottaudumme vähitellen ja varovasti addiktion eristyneisyydestä ja yksinäisyydestä ja liitymme elämän valtavirtaan."
Perusteksti s. 40
	

Monet meistä viettivät suuren osan käyttöajoistaan yksin, vältellen millä hinnalla hyvänsä muita ihmisiä  -  erityisesti ihmisiä, jotka eivät käyttäneet. Vuosien eristäytymisen jälkeen ei aina ole helppoa löytää itselleen paikkaa hyörivässä, joskus riehakkaassakin toveriseurassa. Voi olla, että edelleenkin koemme itsemme eristyneiksi, keskittyen pikemminkin eroavaisuuksiimme kuin yhtäläisyyksiimme. Musertavat tunteet, joita usein herää toipumisen alussa, kuten pelko, viha ja epäluottamus, voivat myös eristää meidät. Meistä voi tuntua kuin olisimme avaruusolentoja, mutta meidän on muistettava, että eristyneisyys on meidän, ei NA:n.

Nimettömissä Narkomaaneissa meille on tarjolla aivan erityislaatuinen mahdollisuus ystävyyteen. Olemme tulleet ihmisten joukkoon, jotka voivat ymmärtää meitä paremmin kuin ketkään muut. Meitä kannustetaan jakamaan näiden ihmisten kanssa tunteemme, ongelmamme, voittomme ja tappiomme. Vähitellen NA:ssa kokemamme tunnistaminen ja samastuminen rakentavat sydämessämme siltaa yksinäisen eristäytymisemme kuilun yli.  Kuten olemme kuulleet sanottavan: ohjelma toimii, jos annamme sen toimia.


Juuri tänään: Muiden jäsenten ystävyys toveriseurassa on elämää lujittava lahja. Yritän tarttua NA:ssa tarjolla olevaan ystävyyteen ja hyväksyä sen.



Epävirallinen käännös "Just for Today"  -  kirjasta, vain NA:n sisäiseen käyttöön.

