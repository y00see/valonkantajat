Ihmissuhteet
Maaliskuun 14.

"Luettelomme sisältävät tavallisesti myös läheisiin ihmissuhteisiin liittyviä asioita."
Perusteksti s. 33

Mitä vähättelyä tämä on! Erityisesti myöhemmin toipumisessa voivat kokonaiset itsetutkistelut keskittyä täysin suhteisiimme muiden ihmisten kanssa. Elämämme on täyttynyt erilaisista suhteista: rakkaus- ja ystävyyssuhteista, suhteista vanhempiimme, työtovereihin, lapsiin ja muihin, joiden kanssa joudumme tekemisiin. Näiden suhteiden tarkasteleminen voi kertoa meille paljon perimmäisestä luonteestamme.

Itsetutkistelumme luetteloi usein kaunoja, joita ilmaantuu päivittäisessä vuorovaikutuksessamme muiden kanssa. Pyrimme tarkastelemaan, mikä on oma osuutemme näissä ristiriidoissa. Asetammeko epärealistisia odotuksia muille? Olemmeko toisinaan ilmeisen suvaitsemattomia?

Usein pelkkä itsetutkistelumme kirjoittaminen helpottaa jonkin verran sitä painetta, jota vaikea ihmissuhde voi aiheuttaa. Meidän on kuitenkin myös jaettava tämä itsetutkistelu jonkun toisen ihmisen kanssa. Näin saamme tarpeellista ulkopuolista näkemystä siitä, mikä on oma osuutemme ongelmassa ja kuinka voimme toimia sen ratkaisemiseksi.

Itsetutkistelu on työkalu, joka antaa meille mahdollisuuden alkaa parantaa ihmissuhteitamme. Opimme, että tänään, itsetutkistelun avulla, voimme alkaa nauttia suhteistamme muihin ihmisiin.


Juuri tänään: Tutkistelen, mikä on minun osuuteni ihmissuhteissani. Yritän olla niissä monipuolisempi ja vastuuntuntoisempi.



Epävirallinen käännös "Just for Today"  -  kirjasta, vain NA:n sisäiseen käyttöön.



