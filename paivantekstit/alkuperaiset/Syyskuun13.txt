Jotain erilaista
Syyskuun 13.

"Meillä oli oltava jotain erilaista, ja luulimme löytäneemme sen huumeista."
Perusteksti s. 15


Monet meistä ovat tunteneet olevansa erilaisia kuin muut ihmiset. Tiedämme ettemme ole ainoita jotka tuntevat niin; kuulemme monien addiktien jakavan samaa. Etsimme koko elämämme jotain, joka saisi meidät tuntemaan olomme hyväksi, jotain joka korjaisi "erilaisuuden" sisältämme, tehden meistä kokonaisia ja hyväksyttäviä. Huumeet tuntuivat täyttävän tuon tarpeen. Kun olimme huumeissa, emme sentään tunteneet tyhjyyttä tai tuota tarvetta. Oli vain yksi haitta: Huumeet, jotka olivat ratkaisumme, tulivat pian ongelmaksemme.

Kun lopulta luovuimme huumeista, tyhjyyden tunne palasi. Aluksi tunsimme epätoivoa, koska meillä itsellämme ei ollut ratkaisua tuohon surkeaan kaipaukseen. Mutta olimme halukkaita muuttamaan suuntaa ja aloittamaan askeltyöskentelyn. Kun teimme näin, huomasimme mitä olimme etsineet, sitä "jotain erilaista." Tänään uskomme, että koko elämämme kestänyt ikävöinti oli pääsääntöisesti kaipausta tietoisuudesta itseämme suurempaa voimaa kohtaan; se "jotain erilaista" jota tarvitsimme, oi suhde rakastavaan Jumalaan. Askeleet kertovat meille kuinka aloittaa tämä suhde.


Juuri tänään: Korkeampi voimani on sitä "jotain erilaista" joka on aina puuttunut elämästäni. Käytän askeleita palauttaakseni puuttuvan aineksen sieluuni.



Epävirallinen käännös "Just for Today"  -  kirjasta, vain NA:n sisäiseen käyttöön.

