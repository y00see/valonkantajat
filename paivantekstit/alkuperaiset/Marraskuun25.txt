Mietiskely
Marraskuun 25.

"Mielen hiljentäminen mietiskelyn kautta tuo sisäisen rauhan, joka saattaa meidät yhteyteen sisimmässämme olevan Jumalan kanssa."
Perusteksti s. 51


Kun toipumisemme etenee, me usein muistelemme sitä, mikä toi meidät alun perin NA:han ja pystymme arvostamaan sitä, kuinka paljon elämämme laatu on parantunut. Meidän ei enää tarvitse pelätä ajatuksiamme. Ja mitä enemmän rukoilemme ja mietiskelemme, sitä enemmän koemme rauhoittavaa hyvän olon tunnetta. Hiljaisina aikoina kokemamme rauha ja levollisuus varmistavat, että tärkeimmät tarpeemme  -  hengelliset tarpeet  -  tyydytetään.

Kykenemme tuntemaan empatiaa toisia addikteja kohtaan ja vahvistamaan tietoisuuttamme toipumisprosessissa. Opimme välttämään toisten tuomitsemista ja kokemaan vapautta olla oma itsemme. Hengellisessä mietiskelyssämme me intuitiivisesti löydämme "sisällämme olevan Jumalan" ja näemme, että olemme sopusoinnussa itseämme suuremman voiman kanssa.


Juuri tänään: Mietiskelen toipumisen lahjaa ja kuuntelen hiljaa korkeamman voimani ohjausta.



Epävirallinen käännös "Just for Today"  -  kirjasta, vain NA:n sisäiseen käyttöön.

