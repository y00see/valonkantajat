Menneisyyden arvo
Huhtikuun 7.

" Tällä kaikkiin sairauden vaiheisiin ja toipumiseen liittyvällä ensikäden kokemuksella on vertaansa vailla oleva hoidollinen arvo. Olemme täällä jakaaksemme kokemuksemme vapaasti kenen tahansa toipumista haluavan addiktin kanssa."
Perusteksti s. 11
                                                                               
Useimmilla meistä oli ohjelmaan tullessamme jotain mitä kaduimme syvästi. Emme käyneet loppuun lukiota tai hukkasimme tilaisuuden jatkaa opiskeluja. Olimme tuhonneet ystävyyssuhteita ja avioliittoja. Olimme menettäneet työpaikkoja. Tiesimme, ettemme voineet muuttaa siitä mitään. Meillä saattoi olla ajatus, että tulemme aina olemaan täynnä katumusta ja meidän on vain löydettävä tie elää katumisemme kanssa.

Päinvastoin huomaamme menneisyytemme edustavan hyödyntämätöntä kultakaivosta kun ensimmäistä kertaa jaamme kokemuksiamme kamppailevien tulokkaiden kanssa. Kuunnellessamme jonkun jakavan viidettä askeltansa kanssamme, me voimme antaa hänelle aivan erityisen lohdutuksen muodon, jota muut eivät voi tarjota  -  oman kokemuksemme. Olemme tehneet samat asiat. Meillä on ollut samat häpeän ja katumuksen tunteet. Olemme kärsineet tavalla, jolla vain addikti voi kärsiä. Voimme kertoa sen  -  ja niin voi hänkin tehdä.

Menneisyytemme on arvokas  -  itse asiassa korvaamaton  -  koska voimme käyttää kaiken siitä auttaaksemme addikteja, jotka yhä kärsivät. Korkeampi voimamme voi toimia kauttamme kun jaamme menneisyyttämme. Se mahdollisuus on se, miksi olemme täällä ja sen täyttäminen on tärkein tavoite, joka meidän on suoritettava.


Juuri tänään: En enää kadu menneisyyttäni. Voin jakaa sen muiden addiktien kanssa ja sillä ehkä torjun toisten tuskaa tai jopa kuoleman.



Epävirallinen käännös "Just for Today"  -  kirjasta, vain NA:n sisäiseen käyttöön.


