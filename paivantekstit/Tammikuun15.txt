Pelko
Tammikuun 15.

"Korkeampi voima alkaa tuntua luontevalta voimanlähteeltä. Kun opimme luottamaan tähän voimaan, alamme päästä elämänpelostamme."
Perusteksti s. 26


Voimattomina, niin kuin me olemme, oman tahdon varassa eläminen on pelottava, hallitsematon kokemus. Toipumisessa olemme uskoneet huoleti tahtomme ja elämämme käsityksemme mukaisen Jumalan huomaan. Kun lipsumme ohjelmastamme, kun kadotamme tietoisen yhteyden korkeampaan voimaamme, alamme taas itse hallita elämäämme ja kieltäydymme käsityksemme mukaisen Jumalamme huolenpidosta. Jos emme päivittäin päätä antautua korkeamman voimamme haltuun, elämänpelkomme saattaa saada meistä yliotteen. 

Työskentelemällä kahtatoista askelta olemme oppineet, että usko itseämme suurempaan voimaan auttaa vapautumaan pelosta. Kun pääsemme yhä lähemmäs rakastavaa Jumalaa, tulemme tietoisemmiksi korkeammasta voimastamme. Ja mitä tietoisempia olemme Jumalan huolenpidosta, sitä vähemmän pelkäämme.

Kun meitä pelottaa, kysymme itseltämme: "Onko tämä pelko ilmaus uskon puutteesta elämässäni? Olenko taas alkanut hallita elämääni? Olenko taas alkanut itse hallita vain huomatakseni, että elämäni on yhä hallitsematonta?" Jos vastauksemme on kyllä, voimme päästä pelostamme uskomalla jälleen tahtomme ja elämämme käsityksemme mukaisen Jumalan huomaan.


Juuri tänään: Luotan korkeamman voimani huolenpitoon ja vapaudun elämänpelostani.



Epävirallinen käännös "Just for Today"  -  kirjasta, vain NA:n sisäiseen käyttöön.



