Yhdistävät siteet
Helmikuun 13.

"Niin kauan kuin meitä yhdistävät siteet ovat hajottavia voimia vahvemmat, kaikki on hyvin."
Perusteksti s. 65

Monet meistä uskovat, että ilman NA:ta he olisivat varmasti kuolleet sairauteensa. Siksi sen olemassaolo on viimeinen oljenkortemme. Tilapäinen epäyhtenäisyys on kuitenkin Nimettömissä Narkomaaneissa tosiasia; meidän on opittava vastaamaan rakentavalla tavalla toveriseurassamme toisinaan ilmaantuviin hajottaviin tekijöihin. Jos päätämme olla osa ratkaisua, emmekä ongelmaa, on suuntamme oikea.

Henkilökohtainen toipumisemme ja NA:n kasvu ovat riippuvaisia toipumisilmapiirin säilymisestä kokouksissamme. Olemmeko halukkaita auttamaan ryhmäämme toimimaan riitatilanteessa rakentavasti? Pyrimmekö ryhmän jäseninä selvittämään vaikeuksia avoimesti, rehellisesti ja reilusti? Pyrimmekö edistämään pikemminkin kaikkien jäsentemme yhteistä hyvinvointia kuin omia pyrkimyksiämme? Ja, otammeko luotettuina palvelijoina huomioon, miten toimintamme saattaisi vaikuttaa tulokkaisiin?

Palvelu voi tuoda meissä esiin sekä parhaat että huonoimmat puolemme. Usein juuri palvelun kautta alamme päästä kosketuksiin joihinkin kaikkein rasittavimpiin luonteenvirheisiimme. Peräännymmekö palvelusitoumuksista mieluummin kuin kohtaamme sen, mitä meille saattaisi selvitä itsestämme? Jos pidämme mielessämme meitä yhdistävien siteiden voiman  -  toipumisemme huumekierteestä  -  kaikki tulee menemään hyvin.


Juuri tänään: Pyrin palvelemaan toveriseuraamme. En pelkää päästä selville siitä, kuka olen.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

