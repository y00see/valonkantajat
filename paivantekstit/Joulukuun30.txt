Toiminta ja rukous
Joulukuun 30.

"...tämä kehitys ei toteudu toivomalla vaan toimimalla ja rukoilemalla."
Perusteksti s. 40 


Joskus näyttää kuin toipumisemme etenisi aivan liian hitaasti. Kamppailemme askeleiden kanssa, painimme samojen ongelmien kanssa; kärsimme samoista epämukavista tunteista päivästä päivään. Toivomme, että toipumisemme etenisi vähän nopeammin, jotta voisimme löytää hiukan lohdutusta!

Toivominen ei toimi toipumisessamme; tämä ei ole taikuuden ohjelma. Jos toiveet parantaisivat addiktion, olisimme voineet hyvin jo aikoja sitten! Se mikä antaa helpotuksen toipumisessa, on toiminta ja rukous.

NA on toiminut niin monen addiktin elämässä, koska se on huolellisesti suunniteltu toiminnan ja rukouksen ohjelma. Työ jokaisen askeleen parissa tuo meille yhä enemmän toipumista jokaiselle elämämme osa-alueelle. Ja rukous ylläpitää yhteyttämme korkeampaan voimaan. Yhdessä toiminta ja rukous pitävät meidät lujasti kiinni toipumisessa.


Juuri tänään: Toipumiseni on liian arvokas elämään vain toiveen varassa. Tänään on hyvä päivä toiminnalle ja rukoukselle.



Epävirallinen käännös "Just for Today"  -  kirjasta.

