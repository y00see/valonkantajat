Luonteen heikkous on luonteen heikkous
Joulukuun 8.

"Kun huomaamme, miten luonteen heikkoutemme ilmenevät elämässämme ja hyväksymme ne, voimme irrottautua niistä ja päästä eteenpäin uudessa elämässämme."
Perusteksti s. 38


Joskus valmiutemme antaa poistaa luonteemme heikkoudet riippuu siitä, miksi me niitä kutsumme. Jos luonteen heikkouksien väärin nimittäminen tekee niistä vähemmän "heikkoja", emme ehkä kykene näkemään niiden aiheuttamaa vauriota. Ja jos ne eivät näytä aiheuttavan harmia, miksi me koskaan pyytäisimme korkeampaa voimaamme poistamaan ne elämästämme?

Otetaan "ihmisten miellyttäminen" esimerkiksi. Eihän se todellakaan kuulosta niin pahalta? Se tarkoittaa vain, että olemme mukavia ihmisille, eikö vain? Ei aivan. Suoraan sanoaksemme se tarkoittaa, että olemme epärehellisiä ja manipuloivia. Valehtelemme tunteidemme, uskomuksiemme, sekä tarpeidemme suhteen pyrkien pehmentämään toisia myöntyviksi toiveillemme.

Tai ehkä ajattelemme, että olemme "rentoja". Mutta tarkoittaako rentous sitä, että laiminlyömme kotityöt, vältämme tilanteiden kanssa kasvotusten joutumista, sekä pysymme mukavassa rutiinissamme? Silloin parempi nimi sille olisi "laiskuus" tai "viivyttely" tai "pelko."

Monilla meistä on vaikeuksia tunnistaa luonteemme heikkouksia. Jos tämä on meidän tilanteemme, voimme puhua kummimme tai NA-ystäviemme kanssa. Kuvailemme selkeästi ja rehellisesi käyttäytymistämme heille ja pyydämme heidän apuaan luonteemme heikkoiksien tunnistamisessa. Kun aika kuluu, tulemme huomattavasti paremmin kykeneväksi tunnistamaan omat luonteen heikkoutemme ja kutsumaan niitä niiden todellisilla nimillä.


Juuri tänään: Kutsun luonteen heikkouksiani niiden oikeilla nimillä. Jos minulla on vaikeuksia tehdä se, pyydän kummiltani apua.



Epävirallinen käännös "Just for Today"  -  kirjasta.


