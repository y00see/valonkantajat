Salaisuudet ovat varauksia
Syyskuun 14.

"Lopulta meille näytetään, että meidän on tultava rehellisiksi, tai alamme taas käyttää."
Perusteksti s. 82


Jokaisellahan on salaisuuksia? Joillakin meistä on pieniä salaisuuksia, sellaisia, jotka aiheuttaisivat vain vähän noloutta, jos ne paljastuisivat. Joillakin on suuria salaisuuksia, kokonaisia elämänalueita verhottuna paksuun, synkkään pimeyteen. Suuret salaisuudet voivat ilmeisemmin ja suoranaisemmin vaarantaa toipumisemme. Silti myös pienet salaisuudet aiheuttavat omalla tavallaan vahinkoa  -  ehkäpä vielä salakavalammin, koska ajattelemme niiden olevan "harmittomia".

Olivatpa ne sitten pieniä tai suuria, edustavat salaisuudet hengellistä aluetta, jolla olemme haluttomia antautumaan toipumisen periaatteille. Mitä pidempään varaamme osia elämästämme oman tahdon hallintaan ja mitä kiihkeämmin puolustamme "oikeuttamme" pitää niistä kiinni, sitä enemmän vahinkoa teemme. Elämänalueillamme, joita emme ole luovuttaneet, on taipumus asteittain laajeta ja vallata yhä enemmän alaa.

Riippumatta siitä, ovatko elämämme salaisuudet pieniä tai suuria, vievät ne meidät lopulta samaan pisteeseen. Meidän on valittava: joko antaudumme kaikessa ohjelmallemme, tai tulemme menettämään toipumisemme.


Juuri tänään: Haluan sellaista toipumista, joka seuraa täydellistä ohjelmalle antautumista. Tänään puhun kummini kanssa ja paljastan salaisuuteni, pienet ja suuret.



Epävirallinen käännös "Just for Today"  -  kirjasta, vain NA:n sisäiseen käyttöön.


