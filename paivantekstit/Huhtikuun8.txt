Onni
Huhtikuun 8.

"Opimme tuntemaan, mitä ovat onni, ilo ja vapaus."
Perusteksti s. 100 

Mitä sanoisit, jos joku pysäyttäisi sinut kadulla ja kysyisi, oletko onnellinen? "Täytyypä miettiä... minulla on oma asunto, ruokaa jääkaapissa, työpaikka, autoni kulkee... Kai minä sitten olen onnellinen", saattaisit vastata. Nämä olivat esimerkkejä ulkoisista asioista, joita monet meistä ovat perinteisesti liittäneet onneen. Usein kuitenkin unohdamme, että onnellisuus on valinta; kukaan ei voi tehdä meistä onnellisia.

Onni on jotain, jota löydämme toimiessamme Nimettömissä Narkomaaneissa. Onni, jota saamme eläessämme keskittyen palvelemaan vielä kärsivää addiktia, on todella suurta. Kun asetamme muiden palvelemisen omien toiveidemme edelle, huomaamme lakkaavamme tuijottamasta omaan napaamme. Sen seurauksena elämme kylläisempää, tasapainoista elämää. Muita palvellessamme huomaamme omien tarpeidemmekin täyttyvän.

Onni. Mitä se oikein on? Voimme ajatella onnen olevan täyttymystä ja tyydytystä. Kumpikin mielentila tuntuu parhaiten tulevan silloin, kun vähiten pyrimme siihen. Kun elämme juuri tänään, saattaen sanomaa vielä kärsivälle addiktille, saamme tyydytystä, onnea ja syvän merkityksen elämällemme.


Juuri tänään: Aion olla onnellinen. Löydän onneni muiden palvelemisessa.



Epävirallinen käännös "Just for Today"  -  kirjasta, vain NA:n sisäiseen käyttöön.


