Me toivumme
Heinäkuun 9.

"...on tullut aika kun tuota vanhaa kulunutta valhetta, "kerran addikti aina addikti", ei enää suvaitse yhteiskunta tai addikti itse. Me toivumme."
Perusteksti s. 97


Silloin tällöin kuulemme puhujien jakavan, että he eivät oikein vielä ymmärrä hengellisiä periaatteita. He kertovat meille, että jos todella tietäisimme mitä heidän päässään liikkui, yllättyisimme siitä, kuinka mielenvikaisia he vielä ovat. He kertovat meille, että mitä kauemmin he ovat puhtaina, sitä vähemmän he tietävät mistään.Seuraavaan hengenvetoon nämä samat puhujat kertovat syällisistä muutoksista, jotka toipuminen on saanut aikaan heidän elämässään. He ovat siirtyneet täydellisestä epätoivosta ehtymättömään toivoon, hallitsemattomasta käyttämisestä täydelliseen pidättäytymiseen, kroonisesta hallisemattomuudesta vastuullisuuteen työskentelemällä Nimettömien Narkomaanien kahtatoista toipumisen askelta. Mikä tarina on tosi? Toivummeko vai emmekö toivu?

Saatamme ajatella, että osoitamme nöyryyttä tai kiitollisuutta vähättelemällä muutosta, jonka toipuminen on tuonut elämäämme. Tällä teemme vääryyttä ohjelmalle, kun otamme kunnian tästä ihmeestä itsellemme. Mutta teemme yhtälailla vääryyttä itsellemme ja niille, joille jaamme kokemustamme, kun emme tunnusta tämän ihmeen suuruutta.

Me toivumme. Jos meillä on vaikeuksia nähdä toipumisen ihmettä, meidän olisi hyvä katsoa uudestaan. Toipuminen on elossa ja toimii Nimettömissä Narkomaaneissa  -  vanhemmissa jäsenissä, tulokkaissa, joita tulvii kokouksiimme ja ennenkaikkea itsessämme. Meidän ei tarvitse kuin avata silmämme.


Juuri tänään: Myönnän ihmeen toipumisessani ja olen kiitollinen, että olen löytänyt sen.



Epävirallinen käännös "Just for Today"  -  kirjasta, vain NA:n sisäiseen käyttöön.

