Takaisin jaloillemme
Syyskuun 27.

"Itsetuhoisessa persoonallisuudessamme on jotakin, joka hakee epäonnistumista."
Perusteksti s. 88


"Voi minua raukkaa; voi minua; katso minua, elämäni on yhtä sekamelskaa! Olen kaatunut, ja riippumatta siitä, kuinka kovasti yritän, epäonnistun jatkuvasti." Monet meistä tulivat NA:han laulaen tätä surullista kertosäettä.

Elämä ei ole sellaista enää. Totta, vieläkin kompuroimme joskus, toisinaan jopa kaadumme. Joskus tuntuu, ettemme pääse eteenpäin elämässämme, vaikka yritämme kuinka kovasti. Mutta totuus asiasta on, että toisten NA:ssa toipuvien addiktien avulla löydämme käden, joka vetää meidät pystyyn, pyyhkii tomut vaatteistamme ja auttaa meitä aloittamaan taas alusta. Se on elämämme uusi kertosäe tänään. 

Emme enää sano "Olen epäonnistunut enkä pääse minnekään." Tavallisesti sanomme paremminkin "Hitsi! Osuin taas samaan töyssyyn elämän tiessä. Pian opin hiljentämään tai väistämään sen kokonaan." Siihen saakka edelleenkin kaadumme toisinaan, mutta olemme oppineet, että aina on saatavilla auttava käsi, joka nostaa meidät takaisin jaloillemme. 


Juuri tänään: Jos alan julistaa epäonnistumista, muistan, että on olemassa tapa liikkua eteenpäin. Hyväksyn NA:n rohkaisun ja tuen.



Epävirallinen käännös "Just for Today"  -  kirjasta, vain NA:n sisäiseen käyttöön.

