Kaunan tunnistaminen ja siitä vapautuminen
Huhtikuun 27.

" Haluamme katsoa menneisyyttämme suoraan silmiin, nähdä sen sellaisena kuin se todella oli, ja vapautua siitä voidaksemme elää tätä päivää."
Perusteksti s. 31

Monilla meistä oli vaikeuksia tunnistaa kaunojamme, kun olimme uusia toipumisessa. Siinä vain istuimme neljäs askeleemme edessämme, ajatellen ja ajatellen... Lopulta päätimme, ettei meillä kerta kaikkiaan ollut mitään kaunoja. Ehkä puhuimme itsemme ympäri uskomaan, ettemme sitten kuitenkaan loppujen lopuksi olleet niin kovin sairaita.

Sellainen tahaton kaunojemme kieltäminen juontaa juurensa addiktiomme ehdollistamisesta. Useimmat tunteemme olivat haudattuina  -  ja syvälle. Oltuamme jonkin aikaa toipumisessa, kehittyy meille uudenlainen käsitys. Kaikkein syvimmällekin haudatut tunteemme alkavat nousta pintaan ja kaunat, joita emme uskoneet meillä olevan, alkavat yhtäkkiä paljastua.

Kun tutkimme näitä kaunoja, voi meillä olla kiusaus pitää joistakin kiinni, erityisesti, jos ne ovat mielestämme "oikeutettuja". Meidän on kuitenkin muistettava, että "oikeutetut" kaunat ovat aivan yhtä raskaita kantaa kuin kaikki muutkin.

Kun tietoisuutemme huonoista puolistamme kasvaa, kasvaa myös velvollisuutemme päästää irti. Meidän ei enää tarvitse roikkua kaunoissamme. Haluamme irrottautua sellaisesta, mikä ei ole toivottavaa ja antaa itsellemme vapauden toipua.


Juuri tänään: Kun huomaan kantavani kaunaa, tarkastelen, mikä se on, ja annan sen mennä menojaan.



Epävirallinen käännös "Just for Today"  -  kirjasta, vain NA:n sisäiseen käyttöön.



