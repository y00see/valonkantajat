"Kuinka pitkään minun täytyy käydä?"
Elokuun 18.

"Toipumisen asettaminen ensi sijalle on keino pysyä hyödyllisenä ja vastuuntuntoisena yhteiskunnan jäsenenä".
Perusteksti s. 116


Kokoukset ovat olleet suurenmoisia! Joka ilta olemme osallistuneet, olemme kokoontuneet toisten addiktien kanssa jakaaksemme kokemusta, voimaa ja toivoa. Olemme käyttäneet mitä olemme oppineet kokouksissa jatkaaksemme toipumistamme, joka päivä.

Sillä aikaa elämä jatkuu. Työ, perhe, ystävät, koulu, urheilu, viihde, yhteisölliset aktiviteetit, kansalaisvelvoitteet  -  kaikki vaativat aikaamme. Arkisten asioiden vaatimukset saavat meidät joskus kysymään itseltämme, "Kuinka pitkään minun täytyy käydä näissä kokouksissa?"

Ajatelkaamme tätä. Ennen tuloamme Nimettömiin Narkomaaneihin, pystyimmekö pysymään yksin puhtaana? Mikä saa meidät uskomaan, että pysyisimme nyt? Sitten on otettava itse tauti huomioon  -  krooninen itsekeskeisyys, pakkomielteisyys, ne pakonomaiset käytösmallit jotka ilmaisevat itseään niin monella eri osa-alueella elämässämme. Voimmeko elää ja nauttia elämästä ilman tehokasta hoitoa sairauteemme? Emme.

"Tavallisten" ihmisten ei ehkä tarvitse huolehtia tällaisista asioista, mutta me emme ole "tavallisia" ihmisiä  -  olemme addikteja. Emme voi teeskennellä ettei meillä ole kuolemaan johtavaa, edistyvää sairautta, koska meillä on. Ilman ohjelmaamme emme ehkä selviä huolehtiaksemme työn, koulun, perheen tai minkä tahansa muun vaateista. 

NA-kokoukset antavat meille tuen ja suunnan joita tarvitsemme toipuaksemme addiktiostamme, sallien meidän elää täysinäisintä mahdollista elämää.


Juuri tänään: Haluan elää ja nauttia elämästä. Niin tehdäkseni laitan toipumiseni etusijalle.



Epävirallinen käännös "Just for Today"  -  kirjasta, vain NA:n sisäiseen käyttöön.


