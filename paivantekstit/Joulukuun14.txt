Addiktio, huumeet ja toipuminen
Joulukuun 14.

"Addiktio on ruumillinen, sielullinen ja hengellinen sairaus, joka vaikuttaa jokaiseen elämämme osa-alueeseen."
Perusteksti s. 22


Ennen kuin aloimme käyttää, useimmilla meistä oli kaavamainen mielikuva, miltä addiktien pitäisi näyttää. Jotkut meistä näkivät mielessään kuvan narkkarista ryöstelemässä tupakkakauppoja saadakseen rahaa huumeisiin. Toiset kuvittelivat vainoharhaisen erakon tirkistelemässä ulos ainaisesti kiinni vedettyjen verhojen ja lukittujen ovien takaa. Niin pitkään kun emme sopineet mihinkään kaavoista, ajattelimme, ettemme voineet olla addikteja. 

Kun käyttömme eteni, me hylkäsimme nuo väärät käsitykset addiktiosta saadaksemme tilalle uutta, käsityksen, että addiktio on yhtä kuin huumeet. Olemme voineet ajatella, että addiktio tarkoitti fyysistä tapaa ja uskoa, ettei sellainen aine, joka ei tuottanut fyysistä tottumusta voinut olla "addiktiivinen". Tai me ajattelimme, että ottamamme aineet aiheuttivat kaikki ongelmamme. Uskoimme, että pelkästään se, että pysymme erossa huumeista palauttaa mielemme terveyden elämäämme.

Eräs tärkeimmistä opetuksista, jonka saamme Nimettömissä Narkomaaneissa, on se, että addiktio on paljon enemmän kuin käyttämämme huumeet. Addiktio on osa meitä; se on sairaus, joka ulottuu jokaiseen elämämme osa-alueeseen, huumeiden kanssa tai ilman niitä. Me voimme nähdä sen vaikutukset ajattelussamme, tunteissamme ja käyttäytymisessämme, jopa silloin kun olemme lopettaneet käyttämisen. Tämän takia tarvitsemme ratkaisun, jolla voi korjata elämämme jokaista osa-aluetta: Kaksitoista askelta.


Juuri tänään: Addiktio ei ole yksinkertainen sairaus, mutta siihen on yksinkertainen ratkaisu. Tänään elän tuossa ratkaisussa: toipumisen kaksitoista askelta.



Epävirallinen käännös "Just for Today"  -  kirjasta.


