Muutoksen pelko
Joulukuun 12.

"Työskentelemällä askeleita opimme hyväksymään korkeamman voiman tahdon... Pääsemme pelosta tuntematonta kohtaan. Saamme vapauden."
Perusteksti s. 17


Elämä on sarja muutoksia, sekä isoja, että pieniä. Vaikka saatamme tietää ja hyväksyä tämän tosiasian järjellämme, on mahdollista, että ensimmäinen tunnereaktiomme muutokseen on pelko. Jostain syystä oletamme, että joka ikinen muutos satuttaa, saaden meidät tuntemaan olomme kurjaksi.

Jos muistelemme muutoksia, joita on tapahtunut elämässämme, huomaamme, että useimmat niistä ovat olleet parhaaksemme. Luultavasti tulevaisuus ilman aineita näytti meistä hyvin pelottavalta, vaikka se oli parasta, mitä meille on tapahtunut. Ehkä menetimme työpaikan, jota ilman ajattelimme kuolevamme, vain huomataksemme myöhemmin, että uusi ura tarjosi suurempia haasteita ja enemmän henkilökohtaista tyydytystä. Kun uskallamme edetä toipumisessamme, me todennäköisesti koemme yhä enemmän muutoksia. Kasvamme ulos vanhoista tilanteista ja tulemme valmiiksi kohtaamaan uusia.

Kaikenlaisten muutosten keskellä on luonnollista tarrautua johonkin, mihin tahansa tuttuun ja yrittää pitää siitä kiinni. Lohdutus löytyy itseämme suuremmasta voimasta. Mitä enemmän annamme muutosten tapahtua korkeamman voimamme suuntaan, sitä enemmän luotamme, että nuo muutokset ovat parhaaksemme. Usko korvaa pelon ja tiedämme sydämissämme, että kaikki tulee olemaan hyvin.


Juuri tänään: Kun pelkään muutosta elämässäni, minua lohduttaa tietää, että Jumalani tahto minun suhteen on hyvä.



Epävirallinen käännös "Just for Today"  -  kirjasta.


