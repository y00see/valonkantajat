Toipumisemme valvominen
Huhtikuun 4.

"Muista, että loppujen lopuksi me itse olemme vastuussa toipumisestamme ja omista päätöksistämme..."
Perusteksti s. 112

Useimmat meistä tulevat joutumaan valintatilanteisiin, jotka ovat haasteellisia toipumisellemme. Esimerkiksi, jos joudumme kokemaan äärimmäisen kovaa fyysistä kipua, on meidän päätettävä, otammeko vai emmekö ota lääkitystä. Meidän on silloin oltava hyvin rehellisiä itsellemme siinä, kuinka vaikeaa kipumme on, rehellisiä lääkärille addiktiomme ja toipumisemme suhteen ja rehellisiä kummillemme. Lopullinen päätös on kuitenkin meidän, sillä meidän on itse elettävä päätöksemme seurauksissa.

Toinen yleinen haaste toipumiselle on, että joudumme päättämään osallistumisesta juhlaan, jossa tarjoillaan alkoholia. Meidän tulisi jälleen ottaa huomioon oma hengellinen tilamme. Jos joku, joka tukee toipumistamme, voi osallistua tapahtumaan kanssamme, niin aina parempi. Jos kuitenkaan emme koe olevamme valmiita sellaiseen haasteeseen, olisi meidän luultavasti paras kieltäytyä kutsusta. Tänään tiedämme, että toipumisemme säilyttäminen on tärkeämpää kuin kasvojen pelastaminen.

Kaikki tällaiset päätökset ovat rankkoja ja vaativat, ei ainoastaan omaa huolellista harkintaamme, vaan myös kummimme opastusta ja täydellistä antautumista korkeammalle voimalle. Käyttämällä kaikkia näitä voimavaroja teemme parhaan mahdollisen ratkaisun, mihin pystymme. Lopullinen päätös on kuitenkin meidän. Tänään olemme vastuuntuntoisia omassa toipumisessamme.


Juuri tänään: Kun joudun tekemään päätöksiä, jotka saattavat vaarantaa toipumiseni, haen opastusta kaikista käytettävissäni olevista lähteistä ennen kuin teen valintani.



Epävirallinen käännös "Just for Today"  -  kirjasta, vain NA:n sisäiseen käyttöön.

