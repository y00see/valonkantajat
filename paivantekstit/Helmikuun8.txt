Mikä kummi on?
Helmikuun 8.


"Tiedämme että voimme kääntyä kummimme puoleen, mutta on meidän vastuullamme ottaa häneen yhteyttä..."
Pamfletti no 11: "Kummisuhde"

Mikä kummi on? Tiedäthän: se mukava tyyppi, jonka kanssa kävit kahvilla ensimmäisen kokouksen jälkeen. Se antelias sielu, joka aina vaan jakaa ilmaiseksi toipumiskokemusta. Se, joka yhä uudelleen ällistyttää sinua yllättävillä oivalluksilla koskien sinun luonteenheikkouksiasi. Se joka vähän väliä muistuttaa sinua, jotta tekisit valmiiksi neljännen askeleesi, kuuntelee viidennen askeleesi, eikä kerro kenellekään, kuinka omituinen olet.

On aika helppoa alkaa pitää tätä kaikkea itsestään selvänä, kun olemme tottuneet siihen, että joku on meitä varten. Välillä pullikoimme ja sanomme mielessämme: "Soitan kummilleni myöhemmin, mutta juuri nyt minun täytyy siivota kotona, käydä ostoksilla, hurmata tuo puoleensavetävä tyyppi..." Niinpä me sitten päädymme vaikeuksiin, ihmetellen, mikä meni pieleen.

Kummimme ei pysty lukemaan ajatuksia. On meidän asiamme ottaa yhteyttä ja pyytää apua. Tarvitessamme apua askelissamme, tai vaikkapa kun meidän täytyy tarkistaa tosiasiat oikaistaksemme kieroutuneita ajatuksiamme, tai kun vain tarvitsemme ystävää, on meidän tehtävämme esittää pyyntö. Kummit ovat lämpimiä, viisaita, ihania ihmisiä, ja heidän kokemuksensa toipumisessa ovat meidän  -  meidän tarvitsee vain pyytää.


Juuri tänään: Olen kiitollinen siitä ajasta, rakkaudesta ja kokemuksesta, jonka kummini on jakanut kanssani. Tänään soitan kummilleni.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

