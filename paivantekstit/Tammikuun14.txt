Rakastava Jumala
Tammikuun 14.

"Se, miten ymmärrämme korkeamman voiman, riippuu meistä... Suuntaviivoiksi esitetään vain, että tämä voima olisi rakastava, huolehtiva ja itseämme suurempi."
Perusteksti s. 26
                                                                               
                                                                               
Meille on sanottu, että voimme uskoa millaiseen korkeampaan voimaan vain haluamme, kunhan tuo voima on rakastava ja itseämme suurempi. Joillakin meistä on silti vaikeuksia näiden suositusten kanssa. Joko me emme usko mihinkään paitsi itseemme, tai sitten me uskomme, että mikä tahansa, mitä nimitetään Jumalaksi, voi olla vain kylmäsydäminen ja typerä ja se tuottaa meille vain oikkujensa mukaan pelkkää epäonnea.

Uskominen rakastavaan voimaan on monelle meistä melkoinen harppaus useistakin syistä. Ajatus siitä, että uskomme tahtomme ja elämämme jonkin sellaisen huomaan, jonka pelkäämme ehkä satuttavan meitä, tekee meistä varmasti vastahakoisia. Jos tulemme toipumisohjelmaamme uskoen, että Jumala on tuomitseva ja anteeksiantamaton, meidän tulisi ensin päästä eroon näistä ajatuksista ennen kuin voimme tuntea olomme mukavaksi kolmannessa askeleessa.

Myönteiset toipumiskokemukset voivat auttaa meitä uskomaan käsityksemme mukaiseen rakastavaan Jumalaan. Olemme saaneet helpotusta sairauteen, joka on vaivannut meitä pitkään. Olemme löytäneet johdatusta ja tukea, jota tarvitsemme uuden elämäntavan luomiseen. Olemme alkaneet tuntea entisen henkisen tyhjyyden tilalla täyttymystä. Näiden asioiden lähde on rakastava Jumala, ei ankara, eikä vihaava. Ja mitä enemmän toivumme, sitä enemmän voimme luottaa tähän rakastavaan voimaan.


Juuri tänään: Avaan mieleni ja sydämeni uskoakseni, että Jumala on rakastava ja uskon, että oma rakastava korkeampi voimani tekee minulle sen, mihin en itse pysty.



Epävirallinen käännös "Just for Today"  -  kirjasta, vain NA:n sisäiseen käyttöön.



