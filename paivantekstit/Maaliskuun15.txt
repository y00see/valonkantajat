Tuntea kuuluvansa johonkin
Maaliskuun 15.

"Kokousten jälkeiset yhteiset palaverit ovat hyviä tilaisuuksia jakaa sellaisia asioita, joista kokouksen aikana emme päässeet keskustelemaan."
Perusteksti s. 107

Aktiivinen addiktiomme sai meidät erilleen yhteiskunnasta, eristäen meidät. Pelko oli eristäytymisemme ydin. Me uskoimme, että jos antaisimme toisten tuntea meidät, he ainoastaan ymmärtäisivät kuinka kauhean säröisiä olimme. Hylätyksi tuleminen olisi vain pienen askeleen päässä.

Kun tulemme ensimmäiseen NA kokoukseen, olemme yleensä vaikuttuneita tuttavallisuudesta ja ystävällisyydestä jonka näemme toisten toipuvien addiktien jakavan. Me myös voimme nopeasti tulla osaksi tätä toveriseuraa, jos annamme itsemme tehdä niin. Yksi tapa aloittaa on liittyä seuraan mukaan paikalliseen kahvilaan kokouksen jälkeen.

Näiden kokoontumisien aikana voimme murtaa muurit, jotka eristävät meidät muista ja voimme huomata asioita itsestämme ja muista NA:n jäsenistä. Joitakin asioita voi olla joskus helpompaa paljastaa toiselle jutellessa, asioita, joita emme ole halukkaita jakamaan ryhmätasolla. Opimme rupattelemaan monissa tällaisissa myöhäisillan kokoontumisissa ja luomme samalla syviä ja vahvoja ystävyyssuhteita. 

Vasta löydettyjen ystäviemme avulla meidän ei enää tarvitse elää eristyneisyydessä. Voimme tulla osaksi suurempaa kokonaisuutta, Nimettömien Narkomaanien toveriseuraa.


Juuri tänään: Vapaudun eristyneisyydestä. Pyrin tuntemaan olevani osa NA-toveriseuraa. 



Epävirallinen käännös "Just for Today"  -  kirjasta, vain NA:n sisäiseen käyttöön.



