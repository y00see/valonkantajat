Pysy mukana!
Helmikuun 5.

"Olemme kiitollisia siitä, että meidät toivotettiin tervetulleiksi kokouksiin niin, että olo tuntui mukavalta."
Perusteksti s. 91


Muistatko miten pelokkaita olimme kävellessämme ensimmäiseen NA kokoukseemme? Vaikka olisimme kävelleet sisään ystävän kanssa, useimmat meistä muistavat miten vaikeaa oli osallistua tuohon ensimmäiseen kokoukseen. Mikä sai meidät pysymään mukana? Useimmilla meistä on kiitollisia muistoja saamastamme vastaanotosta, ja siitä miten kodikkaaksi se olomme sai. Nostaessamme kätemme tulokkaana, avasimme muille mahdollisuuden lähestyä meitä ja toivottaa meidät tervetulleiksi.

Joskus ero niiden addiktien välillä, jotka lähtevät NA:sta eivätkä koskaan palaa ja niiden jotka jäävät etsimään toipumista, on yksinkertainen halaus NA:n jäseneltä.

Oltuamme puhtaana jonkin aikaa on helppoa vetäytyä tulokkaiden virrasta, olemmehan nähneet niin monen tulevan ja menevän. Mutta jäsenet jotka ovat jo olleet jonkin aikaa puhtaana voivat tehdä eron mukana pysyvän ja poislähtevän addiktin välillä. Tarjoamalla puhelinnumeromme, halauksen, tai vain lämpimän vastaanoton, ojennamme NA:n käden vielä kärsivälle addiktille.


Juuri tänään: Muistan, miten minut otettiin vastaan, kun tulin ensi kertaa NA:han. Tänään osoitan kiitollisuuttani tarjoamalla halauksen tulokkaalle.



Epävirallinen käännös "Just for Today"  -  kirjasta, vain NA:n sisäiseen käyttöön.


