Huumorintaju
Kesäkuun 19.

"Huomaamme, että menettäessämme itseemme kohdistuvan pakkomielteen, pystymme ymmärtämään, mitä on olla onnellinen, iloinen ja vapaa."
Perusteksti s. 117

Tulokas usein ihmettelee, miksi nauramme kokouksissa. Ryhmänä me arvostamme terveen naurun parantavaa voimaa. Silloinkin, kun olemme syvästi huolissamme, voimme kokouksissamme usein vallitsevassa iloisessa ilmapiirissä viettää hauskan hetken toipumisessamme. Leikinlasku voi tilapäisesti vapauttaa meidät itseemme kohdistuvasta pakkomielteestä.

Elämä sen omilla ehdoilla on usein kaikkea muuta kuin hauskaa. Jos kuitenkin voimme suhtautua itseemme huumorintajuisesti, voivat sietämättömätkin asiat tulla siedettäviksi. Kuinka usein olemmekaan joutuneet pois tolaltamme sellaisten tapausten johdosta, jotka eivät olisi olleet kovinkaan sietämättömiä, jos olisimme suhtautuneet niihin vähemmän vakavasti. Kun ihmiset ja asiat alkavat harmittaa, voi vitsailu valaista tilannetta uudelta suunnalta. Kannattaa kehittää kykyään löytää huumoria vaikeassa tilanteessa.


Juuri tänään: Yritän löytää huumoria vastoinkäymisistäni. Kun teen virheitä, opettelen nauramaan omalle epätäydellisyydelleni.



Epävirallinen käännös "Just for Today"  -  kirjasta, vain NA:n sisäiseen käyttöön.

