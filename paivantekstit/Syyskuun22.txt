Lahjan pitäminen	
Syyskuun 22. 

"Elämä saa uuden merkityksen, kun avaudumme ottamaan vastaan tämän lahjan."
Perusteksti s. 116


Toipumisemme laiminlyönti on sama kuin laiminlöisimme minkä tahansa saamamme lahjan. Oletetaan, että joku antaa sinulle uuden auton. Antaisitko sen lojua ajoradalla, kunnes se mätänee? Ajaisitko sillä välittämättä säännöllisistä huolloista, kunnes se hajoaisi tielle? Et tietenkään! Menisit hyvin pitkälle säilyttääksesi sellaisen hienon lahjan kunnon.

Toipuminen on myös lahja, ja meidän täytyy pitää siitä huolta, jos haluamme pitää sen. Koska toipumiseemme ei liity mitään laajennettua takuuta, on olemassa säännöllisten huoltojen aikataulu. Tämä huolto sisältää säännöllisen kokouksiin osallistumisen ja erilaisia palvelun muotoja. Meidän täytyy siivota hieman päivittäin - kymmenes askeleemme - ja silloin tällöin suositellaan perusteellista neljännen askeleen läpikäymistä. Mutta jos huollamme toipumisemme lahjaa säännöllisesti, kiittäen sen antajaa päivittäin, se jatkuu.

Toipumisen lahja kasvaa antamalla. Jos emme anna sitä pois, emme voi pitää sitä. Mutta jakamalla toipumisemme muiden kanssa alamme arvostaa sitä yhä enemmän.


Juuri tänään: Toipumiseni on lahja, ja haluan pitää sen. Teen suositeltavan ylläpidon ja jaan toipumiseni muiden kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.

