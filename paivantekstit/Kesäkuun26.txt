Oman tahdon luovuttaminen
Kesäkuun 26.

"Pelkomme vähenevät ja usko alkaa voimistua oppiessamme antautumisen todellisen merkityksen. Emme enää taistele pelkoa, vihaa, syyllisyyttä, itsesääliä tai masennusta vastaan."
Perusteksti s. 29

Antautuminen on alku uudelle elämäntavalle. Kun olemme ensisijaisesti oman tahtomme ajamina, mietimme jatkuvasti olimmeko peitelleet jotakin, olimmeko manipuloineet jotakin ihmistä juuri oikealla tavalla saavuttaaksemme omaa etua, olimmeko ohittaneet jonkun tärkeän yksityiskohdan yrittäessämme kontrolloida ja hallita maailmaa. Tunsimme olomme joko pelokkaaksi, peläten että suunnitelmamme epäonnistuisivat; vihaiseksi tai säälimme itseämme kun ne epäonnistuivat; tai syylliseksi kun ne onnistuivat. Eläminen tahtomme mukaan oli kovaa, mutta emme tienneet mitään muutakaan tapaa.

Ei antautuminenkaan ole aina helppoa. Päinvastoin, antautuminen voi olla vaikeaa, varsinkin alussa. Mutta silti on helpompi luottaa Jumalaan, voimaan, joka kykenee hallitsemaan elämämme, kuin luottaa vain itseemme, kun elämämme on hallitsematonta. Ja mitä useammin antaudumme, sitä helpommaksi se tulee.

Kun luovutamme tahtomme ja elämämme korkeamman voimamme huomaan, niin kaikki mitä meidän tarvitsee tehdä, on oma osuutemme, niin vastuullisesti ja tunnollisesti kuin vain voimme. Sitten voimme jättää tulokset korkeammalle voimallemme. Antautumalla, ikäänkuin uskomalla ja elämällä elämäämme näiden ohjelman tarjoamien yksinkertaisten hengellisten periaatteiden mukaan, voimme lakata huolehtimasta ja alkaa elää elämää.


Juuri tänään: Luovutan oman tahtoni. Etsin Jumalan tahtoa minun suhteeni ja voimaa sen toteuttamiseen. Jätän tulokset korkeamman voimani käsiini.



Epävirallinen käännös "Just for Today"  -  kirjasta, vain NA:n sisäiseen käyttöön.

