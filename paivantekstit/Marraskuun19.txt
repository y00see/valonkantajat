Myötäelämisen kieli
Marraskuun 19.

"...jokainen addikti löytäisi nyt alusta lähtien tarpeeksi samastumista vakuuttuakseen siitä, että voisi pysyä puhtaana seuraten niiden esimerkkiä, jotka olivat toipuneet jo useita vuosia."
Perusteksti s. 96


Monet meistä löysivät paljon kritisoitavaa osallistuessaan ensimmäiseen kokoukseemme, koska emme olleet täysin varmoja siitä, että NA oli meitä varten.  Joko meistä tuntui, ettei kukaan kärsinyt niin paljon kuin me, tai ettemme olleet kärsineet tarpeeksi. Mutta kun kuuntelimme, aloimme kuulla jotain uutta, sanatonta kieltä, jonka juuret ovat tunnistamisessa ja uskossa: myötäelämisen kieltä. Koska halusimme kovasti kuulua johonkin, me jatkoimme kuuntelua.

Koemme kaiken mahdollisen samaistumisen, kun opimme ymmärtämään ja puhumaan myötäelämisen kieltä. Tämän erityisen kielen ymmärtämiseksi meidän täytyy kuunnella sydämellämme. Myötäelämisen kieli käyttää harvoin sanoja; se tuntuu enemmän kuin se puhuu. Se ei saarnaa eikä luennoi  -  se kuuntelee. Se voi ojentautua ja koskettaa toisen addiktin sielua sanomatta sanaakaan.

Myötäelämisen kielen käytön sujuvuuden oppii käytännön kautta. Mitä enemmän me sitä käytämme muiden addiktien ja korkeamman voimamme kanssa, sitä enemmän ymmärrämme tätä kieltä. Se saa meidät tulemaan takaisin.
	

Juuri tänään: Kuuntelen sydämelläni. Joka päivä myötäelämisen kielen käyttöni muuttuu yhä sujuvammaksi.



Epävirallinen käännös "Just for Today"  -  kirjasta, vain NA:n sisäiseen käyttöön.



