Täyttymyksen löytyminen
Marraskuun 20.

"Emme suuntautuneet kohti täyttymystä, vaan keskityimme vain tyhjyyteen ja merkityksettömyyteen."
Perusteksti s. 97


Aktiivisessa addiktiossa oli varmasti satoja kertoja, jolloin halusimme olla joku muu. Olimme ehkä toivoneet, että voisimme vaihtaa paikkoja jonkun kanssa, jolla oli hieno auto, isompi koti, parempi työ, viehättävämpi puoliso  -  mitä tahansa muuta kuin mitä meillä oli. Niin paha oli epätoivomme, että tuskin pystyimme kuvittelemaan kenenkään olevan meitä pahemmassa jamassa.

Toipuessamme huomaamme ehkä kokevamme erilaista kateutta. Voimme edelleen vertailla omaa sisintämme toisten ulkokuoreen ja tuntea, ettei meillä vieläkään ole mitään tarpeeksi. Saatamme ajatella, että jokainen, uusimmasta jäsenestä vanhimpaan, kuulostaa kokouksissa paremmalta kuin me. Saatamme ajatella, että kaikki muut työskentelevät paremmin ohjelmaa kuin me, koska heillä on parempi auto, isompi koti, enemmän rahaa ja niin edelleen.

Kahdentoista askeleen kautta koettu toipumisprosessi vie meidät kateudesta ja huonosta itsetunnosta tilaan, jossa koemme henkistä täyttymystä ja arvostamme sitä, mitä meillä on. Huomaamme, ettemme haluaisi koskaan vaihtaa paikkaa kenenkään kanssa, sillä se mitä olemme löytäneet itsestämme on korvaamatonta.
	

Juuri tänään: Elämässäni on paljon asioita, joista voin olla kiitollinen elämässäni. Vaalin toipumisestani löytämääni henkistä täyttymystä.



Epävirallinen käännös "Just for Today"  -  kirjasta, vain NA:n sisäiseen käyttöön.


