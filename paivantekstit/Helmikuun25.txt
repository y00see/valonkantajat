Yhtä sairaita kuin salaisuutemme
Helmikuun 25.

"Olisi onnetonta kirjoittaa kaikki paperille ja kätkeä se sitten pöytälaatikkoon. Nämä viat kasvavat pimeässä ja kuihtuvat päivänvalossa."
Perusteksti s. 34

Kuinka usein olemmekaan kuulleet sanottavan, että olemme vain yhtä sairaita kuin salaisuutemme? Vaikkakin monet jäsenet jakavat elämänsä kaikkein henkilökohtaisimmat yksityiskohdat mieluummin muualla kuin kokouksissa, on tärkeää, että selvitämme itse, mikä omalla kohdallamme toimii parhaiten. Miten esimerkiksi kertoisimme toipumisessa jatkamastamme käytöksestä, joka paljastuessaan aiheuttaisi meille häpeää? Kuinka paljon ja kenelle voimme luontevasti paljastaa salaisuuksiamme? Jos tuntuu epämiellyttävältä jakaa tiettyjä yksityiskohtia elämästämme kokouksissa, kenen puoleen käännymme?

Näihin kysymyksiin olemme löytäneet ratkaisun kummisuhteesta. Vaikkakin kummisuhteen rakentaminen vie aikaa, on tärkeää, että opimme luottamaan kummiimme tarpeeksi paljon ollaksemme täysin rehellisiä. Heikkoutemme pysyvät elinvoimaisina ainoastaan niin kauan kuin ne pysyvät piilossa. Jos haluamme vapautua näistä heikkouksista, on meidän paljastettava ne. Salaisuudet pysyvät salaisuuksina vain kunnes jaamme ne jonkun toisen ihmisen kanssa.


Juuri tänään: Paljastan salaisuuteni. Harjoittelen olemaan rehellinen kummilleni.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

