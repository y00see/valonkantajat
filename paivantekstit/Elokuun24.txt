Jumalan tahdon etsiminen
Elokuun 24.

"Opimme varomaan minkään erityisten asioiden rukoilemista."
Perusteksti s. 45


Huumekierteessämme emme tavallisesti rukoilleet tietoa Jumalan tahdosta meidän suhteemme ja voimaa sen toteuttamiseen. Sen sijaan olivat rukouksemme lähes aina pyyntöjä auttaa meidät itse aiheuttamistamme sotkuista. Odotimme ihmeitä tilauksesta. Tällainen tapa ajatella ja rukoilla muuttuu, kun alamme harjoittaa yhdettätoista askelta. Ainoa tapa päästä vaikeuksista, joita olemme itsellemme aiheuttaneet, on antautua itseämme suuremmalle voimalle.

Toipumisessa opimme hyväksyntää. Rukouksissamme ja mietiskelyssämme etsimme tietoa siitä, kuinka ottaa vastaan eteemme tulevat olosuhteet. Lopetamme taistelun, luovumme omista käsityksistämme kuinka asioiden pitäisi olla, pyydämme tietoa ja kuuntelemme vastauksia. Vastaukset eivät tavallisesti tule rummutuksen säestäminä valon välähdyksinä. Tavallisesti ne tulevat vain hiljaisena varmuutena siitä, että elämämme on oikeassa suunnassa ja että korkeampi voima ohjaa meidän kulkuamme.

Meillä on vaihtoehtoja. Voimme kuluttaa kaiken aikamme taistellen saadaksemme asiat menemään omalla tavallamme, tai voimme antautua Jumalan tahdolle. Hyväksymällä elämän vuokset ja luoteet voimme löytää rauhan.


Juuri tänään: Luovun odotuksistani, käännyn korkeamman voimani puoleen saadakseni ohjausta ja hyväksyn elämän.



Epävirallinen käännös "Just for Today"  -  kirjasta, vain NA:n sisäiseen käyttöön.

