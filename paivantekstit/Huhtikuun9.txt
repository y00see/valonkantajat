Toteutus
Huhtikuun 9.

"Opimme kokemaan tunteita ja tajuamme, etteivät ne voi vahingoittaa meitä ellemme anna niiden ohjata toimiamme."
Pamfletti nro. 16, Tulokkaalle 

Monilla meistä ei ollut Nimettömiin Narkomaaneihin tullessaan niin suunnatonta halua lopettaa käyttämistä. Huumeet varmastikin aiheuttivat meille ongelmia ja halusimme päästä eroon ongelmista, mutta emme halunneet lakata huumautumasta. Lopulta kuitenkin näimme, ettemme voineet pitää toista ilman toista. Vaikka todellakin halusimme huumautua, emme käyttäneet; emme enää olleet halukkaita maksamaan sen hintaa. Mitä pitempään pysyimme puhtaana ja työskentelimme ohjelmaa, sitä suurempaa vapautta koimme. Ennemmin tai myöhemmin käyttämisen pakko katosi kokonaan ja pysyimme puhtaana, koska halusimme elää puhtaana.

Samat periaatteet sopivat muihinkin meitä mahdollisesti vaivaaviin kielteisiin houkutuksiin. Meillä voi olla mieliteko johonkin tuhoisaan, vain koska haluamme tehdä niin. Olemme tehneet sitä ennenkin, ja toisinaan uskomme päässeemme siitä eroon, mutta toisinaan emme. Jos emme ole halukkaita maksamaan hintaa siitä, että toteutamme tällaisia mielitekoja, ei meidän tarvitse antaa niiden ohjata tekojamme.

Se voi olla vaikeaa, joskus jopa yhtä vaikeaa kuin puhtaana pysyminen aluksi oli. Mutta muutkin ovat tunteneet samoin ja löytäneet vapauden olla toimimatta kielteisten houkutuksien mukaan. Jakamalla siitä ja pyytäen apua sekä muilta toipuvilta ihmisiltä, että itseämme suuremmalta voimalta, voimme saada tarvitsemaamme opastusta, tukea ja voimaa, jotta voimme pidättäytyä kaikista tuhoisista pakkomielteistä.


Juuri tänään: Tunteiden kokeminen on luonnollista. Vapaudun kummini, NA-ystävieni ja korkeamman voimani avulla olemaan toimimatta kielteisten tunteideni mukaan.



Epävirallinen käännös "Just for Today"  -  kirjasta, vain NA:n sisäiseen käyttöön.


