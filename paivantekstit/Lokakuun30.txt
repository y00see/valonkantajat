Rohkeus
Lokakuun 30.

"Juuri löytämämme luottamus toimii lujana perustana tulevalle rohkeudelle."
Perusteksti s. 104


NA ei ole herkkähipiäisten paikka! Elämän kohtaaminen sen omilla ehdoilla ilman aineita ei ole aina helppoa. Toipuminen vaatii enemmän kuin kovaa työtä; se vaatii runsaan annoksen rohkeutta. 

Mitä rohkeus oikeastaan on? Nopea vilkaisu sanakirjaan selventää asiaa. Osoitamme rohkeutta, kun kohtaamme ja käsittelemme mitä tahansa, mitä pidämme vaikeana, vaarallisena tai tuskallisena, sen sijaan että välttäisimme sitä. Rohkeus tarkoittaa sitä, että asianomainen on urhea, hänen toiminnallaan on tarkoitus ja hänellä on sisua. Niinpä, mitä rohkeus todella on? Rohkeus on asenne, eräässä mielessä se on sinnikkyyttä. 

Juuri sinnikkyyttä toipuva addikti todella tarvitsee. Sitoudumme noudattamaan ohjelmaa, välttämään käyttämistä, mitä tahansa tapahtuukin. Rohkea addikti on sellainen, joka pysyy päivän kerrallaan käyttämättä, tapahtuipa mitä tahansa. 

Ja mikä antaa meille rohkeutta? Suhteemme Korkeampaan Voimaamme antaa meille voimaa ja rohkeutta pysyä puhtaana. Tiedämme, että niin kauan kuin me olemme Jumalamme huolenpidon alaisia, meillä on tarvitsemamme voima kohdata elämä sen omilla ehdoilla.


Juuri tänään: Minulla on Korkeampi Voima, joka huolehtii minusta, tapahtui mitä tahansa. Tämän tietäen koetan osoittaa rohkeutta tänään.



Epävirallinen käännös "Just for Today"  -  kirjasta, vain NA:n sisäiseen käyttöön.

