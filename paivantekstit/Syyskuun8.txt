Kapina
Syyskuun 8.

"Meidän ei tarvitse menettää uskoamme alkaessamme kapinoida."
Perusteksti s. 38


Monet meistä ovat eläneet koko elämänsä kapinassa. Perusreaktiomme millaiseen tahansa ohjaukseen on usein negatiivinen. Automaattinen auktoriteetin kieltäminen näyttää olevan hankaluuksia aiheuttava luonteen vajavuus monille addikteille.

Perusteellinen itsetutkiskelu voi näyttää meille, miten suhtaudumme meitä ympäröivään maailmaan. Voimme kysyä itseltämme onko kapinointimme ihmisiä, paikkoja ja instituutioita kohtaan oikeutettua. Jos kirjoitamme tarpeeksi pitkään, pääsemme usein ohi sen, mitä muut tekivät ja paljastamme oman osuutemme asioissamme. Huomaamme, että se mitä muut tekivät meille, ei ole niin tärkeää kuin se, miten reagoimme tilanteisiin, joissa olimme.

Säännöllinen itsetutkiskelu sallii meidän tutkia kaavoja suhtautumisessamme elämään ja nähdä, olemmeko taipuvaisia krooniseen kapinallisuuteen. Joskus huomaamme, että kun tavallisesti suostumme siihen, mitä meille ehdotetaan, mieluummin kuin otamme riskin tulla hylätyksi, salaa haudomme kaunaa auktoriteettia kohtaan. Huomioimatta jätettynä nämä kaunat voivat johtaa meidät pois toipumisohjelmastamme.

Itsetutkiskeluprosessi sallii meidän paljastaa, arvioida ja muuttaa kapinallisia kaavojamme. Emme voi muuttaa maailmaa tekemällä itsetutkiskelua, mutta voimme muuttaa tapaa, jolla reagoimme siihen.


Juuri tänään: Haluan vapaaksi kapinallisuuden melskeestä. Ennen kuin toimin, tutkin itseäni ja ajattelen todellisia arvojani.



Epävirallinen käännös "Just for Today"  -  kirjasta, vain NA:n sisäiseen käyttöön.


