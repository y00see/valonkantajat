Oppivaisuus
Toukokuun 8.

" Olemme oppineet, että meidän ei tarvitse tietää vastausta kaikkeen, sillä silloin opimme uutta ja voimme oppia elämään uutta elämäämme onnistuneesti."  
Perusteksti s. 104
                                                                               
Addiktio on eräällä tavalla hyvä opettaja. Ellei muuta, se opettaa meille ainakin nöyryyttä. Kuulemme sanottavan että parhaiden ideoidemme takia päädyimme NA:han. Nyt kun olemme täällä, olemme täällä oppiaksemme.

NA-toveriseura on upea oppimisympäristö toipuvalle addiktille. Meitä ei kokouksissa saateta naurunalaisiksi. Sen sijaan löydämme muita, jotka ovat itse olleet tarkalleen siinä missä me olimme ja jotka ovat löytäneet tien ulos. Meidän ei tarvitse tehdä muuta kuin myöntää se, että emme tiedä vastausta kaikkeen, sitten kuunnella muiden jakavan kokemustaan siitä, mikä heille toimi.

Toipuvina addikteina ja inhimillisinä olentoina on meillä paljon opittavaa. Meillä on paljon opittavaa muilta addikteilta ja muilta ihmisiltä siinä, mikä toimii ja mikä ei. Niin kauan kuin pysymme oppivaisina, voimme hyötyä muiden kokemuksista.


Juuri tänään: Myönnän, ettei minulla ole vastauksia kaikkeen. Tarkastelen ja kuuntelen muiden kokemusta saadakseni tarvitsemiani vastauksia.



Epävirallinen käännös "Just for Today"  -  kirjasta, vain NA:n sisäiseen käyttöön.


