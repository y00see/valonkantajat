Toipuminen kotona
Tammikuun 5.

"Voimme nauttia perheistämme uudella tavalla ja meistä voi tulla sen ylpeyden aihe hämmingin ja vaivan aiheuttamisen sijaan."
Perusteksti s. 113


Meillä menee hyvin toipumisessa, eikö totta? Menemme joka päivä kokoukseen, vietämme kaikki illat toveriseurassa olevien ystäviemme kanssa ja joka viikonlopuksi häivymme palvelutyöpajaan. Mutta, jos asiat sujuvat huonosti kotona, meillä ei menekään kovin hyvin.

Odotamme, että perheemme ymmärtävät. Emmehän sentään enää käytä huumeita. Miksi he eivät huomaa edistymistämme? Eivätkö he ymmärrä, miten tärkeitä kokouksemme, palvelumme ja osallistumisemme toveriseuran toimintaan ovat?

Perheemme eivät tule arvostamaan NA:n tuomaa muutosta elämässämme, ellemme näytä sitä niille. Jos häivymme kokoukseen samalla tavalla kuin häivyimme käyttämään huumeita, mikä on muuttunut? Jos edelleenkin olemme välinpitämättömiä kumppaniemme ja lastemme tarpeiden suhteen, ja jos emme hyväksy velvollisuuksiamme kotona, emme "toteuta näitä periaatteita kaikissa toimissamme".

Meidän on elettävä ohjelmassa kaikkialla minne menemme ja kaikessa, mitä teemme. Jos haluamme hengellisen elämän olevan muutakin kuin teoriaa, meidän on elettävä sitä kotona. Kun näin teemme, ihmiset, joiden kanssa jaamme elämämme, tulevat varmasti huomaamaan muutoksen ja olemaan kiitollisia siitä, että olemme löytäneet NA:n.


Juuri tänään: Otan toipumiseni mukaan kotiin.



Epävirallinen käännös "Just for Today"  -  kirjasta, vain NA:n sisäiseen käyttöön.



