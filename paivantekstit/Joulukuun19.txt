Toimimme kuten puhumme
Joulukuun 19.

"Sanat eivät merkitse mitään ennen kuin toimimme niiden mukaisesti."
Perusteksti s. 64


Kahdestoista askel muistuttaa meitä "toteuttamaan näitä periaatteita kaikissa toimissamme". NA:ssa näemme kaikkialla ympärillämme eläviä esimerkkejä tämän ehdotuksen toimivuudesta. Kokeneemmat jäsenet, joilla näytää olevan rauhan aura ympärillään, ovat esimerkkejä palkinnosta, mitä tämän viisauden soveltaminen elämään tuo.

Saadaksemme kahdennentoista askeleen palkintoja on elintärkeää, että toteutamme toipumisen hengellisiä periaatteita myös silloin, kun kukaan ei ole näkemässä. Jos puhumme toipumisesta kokouksissa, mutta jatkamme elämistä samalla tavalla kuin aktiivisessa addiktiossamme, toverimme voivat epäillä, ettemme tee mitään muuta kuin toistamme iskulauseita.

Uudemmille jäsenille jakamisessa on tärkeämpää se, miten elämme kuin se miten puhumme. Jos neuvomme jotakuta "luovuttamaan", vaikkemme itse ole kokeneet kolmannen askeleen ihmettä, on todennäköistä, ettei sanoma tavoita kohteena ollutta tulokasta. Toisaalta, jos "toimimme kuten puhumme" ja jaamme aidon toipumiskokemuksemme, sanomalla on varmasti merkitystä kaikille.


Juuri tänään: Toimin toipumisen periaatteiden mukaisesti, silloinkin kun olen ainoa, joka tietää.



Epävirallinen käännös "Just for Today"  -  kirjasta.


