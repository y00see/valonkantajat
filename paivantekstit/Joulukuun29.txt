Toisten ihmisten silmin
Joulukuun 29.

"Kun joku huomauttaa jostakin vajavuudestamme, saatamme ensiksi asettua puolustukannalle... (Mutta) jos todella haluamme olla vapaita, otamme tarkasti huomioon toisilta addikteilta saamamme palautteen."
Perusteksti s. 40


Toipumisemme jossain vaiheessa teemme epämiellyttävän huomion, että se miten näemme itsemme, ei välttämättä vastaa toisten näkemystä. Emme luultavasti ole niin huonoja, niin hyviä, niin kauniita tai niin rumia kuin ajattelemme olevamme  -  mutta olemme liian kiinni itsessämme todella sanoaksemme mitään varmaa. Tässä tilanteessa ohjelmassa olevat ystävämme tulevat apuun, koska he välittävät tarpeeksi jakaakseen kanssamme sen minkä he näkevät katsoessaan suuntaamme. He kertovat meille hyviä asioita itsestämme, joita emme ehkä tiedä  -  ja kertovat meille myös vaikeita asioita, joita emme ehkä kykene näkemään.

Voimme reagoida torjuvasti sellaiseen "apuun"  -  ja joissain tapauksissa, aivan aiheellisesti. Kuitenkin jopa pahansuovat huomautukset oletetuista vajavaisuuksistamme voivat valottaa joitain toipumisemme puolia, joita emme pysty itse näkemään. Tulipa hyödyllinen näkemys mitä kautta tahansa ja olipa se tarjottu millä syyllä tahansa, meillä ei ole varaa jättää sitä huomioimatta.

Meidän ei tarvitse odottaa toisten spontaanisti tarjoavan näkemyksiään. Kun vietämme aikaa kummimme tai toisten luotettujen NA-ystäviemme kanssa, voimme tehdä ensimmäisen siirron ja pyytää heitä kertomaan meille, mitä he näkevät elämämme alueilla, joille olemme sokeita. Tarvitsemme elämällemme laajempaa näkemystä kuin vain omamme; voimme saada tuon näkemyksen näkemällä itsemme toisten silmin.


Juuri tänään: Pyrin näkemään itseni sellaisena kuin todella olen. Kuuntelen, mitä toisilla on minusta sanottavaa ja näen itseni heidän silmiensä kautta.



Epävirallinen käännös "Just for Today"  -  kirjasta.

