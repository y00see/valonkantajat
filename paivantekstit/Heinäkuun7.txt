Jumala jokaisessa
Heinäkuun 7.

"Yksi näkökulma hengellisessä heräämisessämme  tulee korkeamman voiman uudesta ymmärtämisestä, jota kehitämme jakamalla toisten addiktien toipumisen."
Perusteksti s. 58


Olemme kuulleet sanottavan, että usein näemme Jumalan selkeimmin toinen toisessamme. Näemme totuuden tästä kun toteutamme kahdettatoista askelta. Kun saatamme sanomaa toiselle addiktille, tunnemme itseämme suuremman voiman läsnäolon. Ja kun seuraamme sanoman vaikutusta käsitämme jotain muutakin: itse sanoma tuo toipumista, ei sanoman saattajia. Korkeampi voima, ei meidän oma voimamme, on sen muutoksen lähde, joka alkaa kun saatamme sanomaa vielä kärsivälle addiktille.

Kun sanoma toimii muuntaen toisen addiktin elämän, näemme korkeamman voiman toimivan. Näemme kun hyväksyntä ja toivo korvaa kieltämisen ja epätoivon. Ennen kuin huomaammekaan, ensimmäiset rehellisyyden, ennakkoluulottomuuden ja halukkuuden jäljet alkavat näkyä. Jotain on tapahtumassa tämän ihmisen sisällä, jotain suurempaa ja voimakkaampaa kuin kukaan meistä. Seuraamme Jumalan, jonka olemme oppineet ymmärtämään, työskentelevän jonkun elämässä. Näemme korkeamman voiman heissä. Ja näin tiedämme, suuremmalla varmuudella kuin koskaan, että tämä korkeampi voima on myös meissä se voima, joka ohjaa toipumistamme.


Juuri tänään: Kun saatan sanomaa toisille addikteille, yritän kiinnittää huomiota voimaan sanoman takana. Tänään, kun seuraan toisten addiktien toipumista, yritän tunnistaa Jumalan heissä, jotta voisin paremmin tunnistaa Jumalan itsessäni.



Epävirallinen käännös "Just for Today"  -  kirjasta, vain NA:n sisäiseen käyttöön.

