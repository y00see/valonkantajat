30 päivän ihme
Lokakuun 4.

"Kun alamme ensi kertaa kokea helpotusta addiktiostamme, olemme vaarassa ottaa jälleen elämämme hallinnan käsiimme"
Perusteksti s. 55


Monet meistä ovat olleet 30 päivän ihmeitä. Olimme epätoivoisia ja kuolemaisillamme kun ilmaannuimme ensimmäiseen NA-kokoukseemme. Samaistuimme siellä tapaamiimme addikteihin ja heidän jakamaansa sanomaan. Heidän avullaan kykenimme viimeinkin lopettamaan käyttämisen ja hengähtämään vapaasti. Ensimmäistä kertaa pitkään pitkään aikaan, tunsimme olevamme kotona. Elämämme muuttui yhdessä yössä; kävelimme, puhuimme, söimme ja joimme Nimettömiä Narkomaaneja ja näimme unta Nimettömistä Narkomaaneista.
Sitten Nimettömät Narkomaanit menetti uutuudenviehätyksensä. Ennen niin jännittäviltä tuntuneet kokoukset muuttuivat yksitoikkoisiksi. Mahtavat NA ystävämme muuttuivat tylsimyksiksi; heidän NA:ta koskeva hehkutuksensa  -  hölynpölyä. Kun vanhat ystävämme soittivat kutsuen meidät entisenlaiseen hauskanpitoon, sanoimme hyvästit toipumiselle.

Ennemmin tai myöhemmin löysimme tiemme takaisin Nimettömien Narkomaanien pöytien ääreen. Saimme todeta ettei mikään ollut muuttunut  -  emme me, eivät ystävämme, eivät huumeet, eikä mikään. Paitsi, ehkä pahemmaksi kuin koskaan ennen.

Totta, NA kokoukset eivät ehkä ole naururiehoja, eivätkä NA ystävämme hengellisiä jättejä. Mutta kokouksissa on voimaa, jäsenillä yhdistävänä tekijänä elämä, joka on ohjelman, jota ilman emme tule toimeen, suuntainen. Tänään elämämme on muutakin kuin hetken villitys  -  se on elämäntapa. Aiomme harjoitella ohjelmassa elämistä ikään kuin henkemme olisi sen varassa, koska se on.


Juuri tänään: En ole "30 päivän ihme." NA:n tie on minun elämäni tie, ja olen täällä jäädäkseni.



Epävirallinen käännös "Just for Today"  -  kirjasta, vain NA:n sisäiseen käyttöön.

