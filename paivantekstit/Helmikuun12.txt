Eläminen hetkessä
Helmikuun 12.

"Kaduimme menneisyyttä, pelkäsimme tulevaisuutta, emmekä olleet juurikaan innoissamme nykyhetkestä."
Perusteksti s. 8


Tuskin löytyy yllä olevaa lainausta osuvampaa lausetta kuvaamaan meitä ennen kuin olemme kokeneet kahdentoista askeleen työskentelyn lääkitsevää voimaa. Useimmat meistä tulevat NA:han häpeissään, ajatellen mennyttä ja toivoen voivansa palata muuttamaan sitä. Kuvitelmamme ja odotuksemme tulevaisuudesta voivat mennä niinkin pitkälle että jo ensimmäisillä treffeillä jonkun kanssa huomaamme miettivämme, kenet valitsemme lakimieheksi avioerossa. Melkein jokainen kokemus muistuttaa meitä jostakin menneestä tapahtumasta tai saa meidät kaavailemaan mihin se johtaa.

Aluksi on vaikeaa pysyä tässä hetkessä. Ikään kuin mielemme ei millään pysähtyisi. Meidän on vaikea vain yksinkertaisesti nauttia. Aina kun huomaamme, etteivät ajatuksemme ole siinä mitä juuri nyt tapahtuu, voimme rukoilla ja pyytää rakastavaa jumalaa auttamaan meitä suuntautumaan ulospäin. Jos kadumme menneisyyttämme, hyvitämme elämällä tänään toisin; jos pelkäämme tulevaisuutta, yritämme elää tänään vastuuntuntoisesti.

Kun työskentelemme askelia ja rukoilemme aina huomatessamme, ettemme elä tätä hetkeä, tulemme huomaamaan, että näin ei enää käy yhtä usein kuin aikaisemmin. Luottamuksemme auttaa meitä elämään "juuri tänään". Voimme elää tuntikausia ja jopa päiviä keskittyen kokonaan tähän hetkeen, ei ikävään menneisyyteen eikä pelottavaan tulevaisuuteen.


Juuri tänään: Kun elän täysillä jokaista hetkeä, avaan mieleni riemuille, jotka muuten voisivat jäädä kokematta. Jos olen vaikeuksissa, pyydän apua rakastavalta Jumalalta.



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

