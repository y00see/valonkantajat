Sekasorron muuttaminen rauhaksi
Toukokuun 7.

"Maailmassa vallitsevan sekasorron keskellä tunnen olevani siunattu siinä, että olen siinä missä olen."
Perusteksti s. 155

Joinain päivinä ei huvittaisi katsoa uutisia, koska niissä kerrotaan niin paljon väkivallasta ja sekasorrosta. Kun käytimme huumeita, moni meistä tottui väkivaltaan. Maailman tilanne ei juurikaan kiinnostanut meitä addiktiomme tuoman sumun  keskellä. Kuitenkin silloin, kun olemme puhtaana, moni meistä huomaa olevansa erityisen herkkä ympäröivälle maailmalle. Mitä voimme toipuvina ihmisinä tehdä tehdäksemme siitä paremman paikan?

Kun maailmamme sekasorto häiritsee meitä, voimme löytää lohdutusta rukoilusta ja mietiskelystä. Kun näyttää siltä, että kaikki on kääntynyt ylösalaisin, yhteytemme korkeampaan voimaamme voi toimia rauhoittajanamme minkä tahansa myrskyn keskellä. Kun olemme keskittyneitä hengelliseen polkuumme, voimme vastata pelkoihimme rauhallisuudella. Ja elämällä itse rauhanomaisesti, kutsumme  rauhallisuuden hengen astumaan maailmaamme. Toipuvina ihmisinä voimme saada myönteisen muutoksen aikaan harjoittamalla parhaan kykymme mukaisesti ohjelmamme periaatteita.  


Juuri tänään: Lisään rauhaa maailmassa elämällä, puhumalla ja toimimalla rauhanomaisesti omassa elämässäni.



Epävirallinen käännös "Just for Today"  -  kirjasta, vain NA:n sisäiseen käyttöön.


