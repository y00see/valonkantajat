Jumalan ohjaus
Marraskuun 5.

"Korkeampi voimamme on käytettävissämme milloin vain. Saamme ohjausta, kun pyydämme tietoa Jumalan tahdosta meidän suhteemme."
Perusteksti s. 103


Aina ei ole helppoa tehdä oikeaa päätöstä. Tämä on erityisen totta addiktille, joka ensimmäistä kertaa opettelee elämään hengellisten periaatteiden mukaan. Sairaudessamme me kehitimme itsetuhoisia, epäsosiaalisia malleja. Joutuessamme konfliktiin käyttäydyimme noiden negatiivisten mallien mukaisesti. Sairautemme ei valmistanut meitä tekemään järkeviä päätöksiä.

Jotta tänään löytäisimme tarvitsemamme suunnan pyydämme sitä korkeammalta voimaltamme. Me pysähdymme; me rukoilemme; ja hiljaa kuuntelemme saadaksemme ohjausta. Me olemme oppineet uskomaan, että voimme luottaa itseämme suurempaan voimaan. Tuo voima on tavoitettavissa, aina tarvitessamme sitä. Meidän tarvitsee vain rukoilla tietoa Jumalan tahdosta meidän suhteemme ja voimaa sen toteuttamiseen.

Joka kerta tehdessämme tämän ja joka kerta kun löydämme oikean suunnan pois sekavuudestamme, uskomme kasvaa. Mitä enemmän luotamme korkeampaan voimaamme, sitä helpommaksi ohjauksen pyytäminen tulee. Olemme löytäneet voiman, joka meiltä puuttui sairastaessamme, voiman joka on tavoitettavissa joka hetki. Jotta löytäisimme suunnan, jota tarvitsemme elääksemme täyttä elämää ja kasvaaksemme hengellisesti, kaikki mitä meidän tarvitsee tehdä on säilyttää yhteys Jumalaan, niin kuin hänet käsitämme.


Juuri tänään: Korkeampi voimani on hengellisen johdatuksen lähde johon voin aina turvautua. Tänään kun minulta puuttuu suunta, pyydän tietoa korkeamman voimani tahdosta.



Epävirallinen käännös "Just for Today"  -  kirjasta, vain NA:n sisäiseen käyttöön.

