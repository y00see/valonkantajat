Rajoituksista irti päästäminen
Elokuun 14.

"Meidän ei tarvitse tyytyä menneisyyden rajoituksiin. Voimme arvioida entisiä käsityksiämme aina uudelleen."
Perusteksti s. 12


Useimmat meistä tulevat ohjelmaan mukanaan paljon itse määrättyjä rajoituksia, jotka estävät meitä käsittämästä todellisia mahdollisuuksiamme, rajoituksia, jotka estävät yrityksemme löytää arvot, jotka sijaitsevat olemuksemme ytimessä. Asetamme rajoituksia kykyymme olla rehellisiä itsellemme, rajoituksia kykyymme toimia töissä, rajoituksia riskeihin joita olemme halukkaita ottamaan  --  lista näyttää loputtomalta. Jos vanhempamme tai opettajamme kertoivat meille, ettemme koskaan onnistuisi, ja me uskoisimme heitä, mahdollista on ettemme koskaan saavuttaneet paljoa. Jos yhteiskuntamme opetti meitä olemaan puolustamatta itseämme, emme puolustaneet, vaikka kaikki sisällämme huusi että meidän pitäisi tehdä niin.

Nimettömissä Narkomaaneissa meille on annettu tapahtumasarja, jonka avulla voimme tunnistaa nämä väärät rajoitteet sellaisina kuin ne todella ovat. Neljännen askeleemme avulla tulemme huomaamaan, ettemme halua pitää kaikkia sääntöjä joita  meille on opetettu. Meidän ei tarvitse olla menneiden kokemustemme elinikäisiä uhreja. Olemme vapaita hylkäämään ajatukset, jotka rajoittavat kasvuamme. Kykenemme laajentamaan rajojamme käsittääksemme uusia ajatuksia ja uusia kokemuksia. Olemme vapaita nauramaan, itkemään, ja ennen kaikkea, nauttimaan toipumisestamme.


Juuri tänään: Päästän irti itse määräämistäni rajoituksista ja avaan mieleni uusille ajatuksille.



Epävirallinen käännös "Just for Today"  -  kirjasta, vain NA:n sisäiseen käyttöön.

