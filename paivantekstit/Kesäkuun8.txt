Ainoa edellytys
Kesäkuun 8.

"Tämä ohjelma tarjoaa toivon. Tullessasi sinulla on oltava vain halu lopettaa käyttäminen ja halukkuus kokeilla tätä uutta elämäntapaa."
Pamfletti nro. 16, Tulokkaalle

Toisinaan ihmettelemme, "toimimmeko oikein" Nimettömissä Narkomaaneissa. Käymmekö tarpeeksi kokouksissa? Käytämmekö kummiamme "oikein", tai työskentelemmekö askeleita, puhummeko, luemmeko tai elämmekö "oikein"? Arvostamme toipuvien addiktien toveriseuraa  -  emme tiedä, mitä tekisimme ilman sitä. Mitä jos tapa, jolla harjoitamme ohjelmaa, onkin "väärä"? Tekeekö se meistä "huonoja" NA-jäseniä?

Voimme hälventää epävarmuuttamme lukemalla uudelleen kolmannen perinteemme, joka vakuuttaa meille, että "ainoa edellytys jäsenyydelle on halu lopettaa käyttäminen." Ei ole mitään sääntöjä, jotka sanovat, että meidän pitäisi käydä niin ja niin monessa kokouksessa tai jossain tietyissä kokouksissa, tai työskennellä "askelia" näin tai näin, juuri tätä vauhtia, tai että meidän tulisi elää elämäämme, niin kuin joillekin tietyille ihmisille sopii, jotta pysyisimme hyvässä asemassa olevina NA:n jäseninä.

On totta, että jos haluamme sellaista toipumista, jota näemme jäsenillä, joita kunnioitamme, haluamme harjoittaa sellaista ohjelmaa, joka on mahdollistanut heidän toipumisensa. NA on kuitenkin vapauden toveriseura; työskentelemme ohjelmaa itsellemme parhaalla tavalla, ei kenellekään muulle. Ainoa edellytys jäsenyydelle on halu lopettaa käyttäminen.


Juuri tänään: Tarkastelen työskentelemääni ohjelmaa oman toipumiseni valossa. Harjoitan tätä ohjelmaa parhaan kykyni mukaan.



Epävirallinen käännös "Just for Today"  -  kirjasta, vain NA:n sisäiseen käyttöön.


