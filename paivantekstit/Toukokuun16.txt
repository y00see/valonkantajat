Korkeamman voimamme tahto
Toukokuun 16.

"Jumalan tahdosta tulee meidän oma todellinen tahtomme."
Perusteksti s. 52

Kaksitoista askelta ovat polku hengelliseen heräämiseen. Tämä herääminen ilmenee kehittyvänä suhteena rakastavaan korkeampaan voimaan. Jokainen toistaan seuraava askel vahvistaa tätä suhdetta. Kun jatkamme askelten työskentelyä, kasvaa tuo suhde ja siitä tulee yhä tärkeämpi elämässämme.

Askelten työskentelyn myötä teemme henkilökohtaisen päätöksen sallia rakastavan korkeamman voiman ohjata meitä. Tämä ohjaus on aina käytettävissä; tarvitsemme vain kärsivällisyyttä sen etsimiseen. Usein se ilmentyy sisäisenä viisautena, jota kutsumme omatunnoksemme.

Kun avaamme sydämemme tarpeeksi avoimeksi aistiaksemme Korkeamman voimamme ohjausta, koemme rauhaisaa tyyneyttä. Tämä rauha on majakka, joka ohjaa meidät huoliemme läpi, antaen selkeää opastusta, kun mielemme on kiireinen ja hämmentynyt. Kun etsimme ja seuraamme Jumalan tahtoa elämässämme, löydämme sellaista tyydytystä ja iloa, joka meiltä puuttui yrittäessämme pärjätä omillamme. Pyrkiessämme toteuttamaan korkeamman voimamme tahtoa, voivat pelko ja epäilys vaivata meitä, mutta olimme oppineet luottamaan kirkkaisiin hetkiin. Suurin onnemme löytyy siitä, että seuraamme rakastavan Jumalan tahtoa.


Juuri tänään: Pyrin vahvistamaan suhdettani korkeampaan voimaani. Kokemuksesta tiedän, että tieto korkeamman voimani tahdosta tuo selkeyden, suunnan ja rauhan tunteen.



Epävirallinen käännös "Just for Today"  -  kirjasta, vain NA:n sisäiseen käyttöön.


