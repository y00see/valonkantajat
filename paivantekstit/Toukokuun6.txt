Joko meillä on hauskaa?
Toukokuun 6.

"Aikanaan voimme ottaa rennommin ja nauttia toipumisen ilmapiiristä."
Perusteksti s. 61

Kuvittele, mitä tapahtuisi, jos tulokas saapuisi kokoukseen ja tapaisi synkkäilmeisiä ihmisiä, jotka pitävät tuolistaan kiinni rystyset valkoisina. Tulokas varmaankin pakenisi mutisten: "Luulin, että voisin päästä huumeista eroon ja olla onnellinen."

Onneksi tulokkaat tapaavat useimmiten joukon hymyileviä ihmisiä, jotka ovat ilmiselvästi melko tyytyväisiä Nimettömistä Narkomaaneista löytämäänsä elämään. Minkä valtavan määrän toivoa tämä tarjoaakaan! Naurun ja rentouden ilmapiiri herättää vahvasti vetovoimaa tulokkaassa, jonka elämä on ollut kuoleman vakavaa. Kun tulee paikasta, jossa kaikki otetaan vakavasti, paikasta, jossa joka kulman takana odottaa katastrofi, on tervetullut helpotus saapua paikkaan ja tavata ihmisiä, jotka ovat valmiina johonkin ihanaan.

Opimme rentoutumaan toipumisessa. Nauramme addiktiomme järjettömyydelle. Kokouspaikkamme  -  nuo huoneet, joissa kaikuvat suodattuvan kahvin, tuolien järjestelyn ja nauravien addiktien pirteät ja onnelliset äänet  -  ovat kokontumispaikkoja, joissa ensimmäistä kertaa toivotamme tulokkaat tervetulleiksi, ja viestitämme heille, että meillä on nyt hauskaa.


Juuri tänään: Voin nauraa itselleni. Kestän huumoria. Rentoudun ja pidän hauskaa.



Epävirallinen käännös "Just for Today"  -  kirjasta, vain NA:n sisäiseen käyttöön.


