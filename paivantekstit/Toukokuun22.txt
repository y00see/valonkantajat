Osoituksia hengellisestä heräämisestä
Toukokuun 22.

"Askeleet johtavat heräämiseen, joka on luonteeltaan hengellinen. Osoituksena tästä heräämisestä ovat elämässämme tapahtuneet muutokset."
Perusteksti s. 54
                                                                               
Osaamme tunnistaa addiktiosairauden. Sen oireet ovat kiistattomia. Niillä, jotka siitä kärsivät, ilmenee hallitsemattoman huumeiden halun lisäksi itsekeskeistä, omaa etua tavoittelevaa käytöstä. Kun huumekierteemme oli pahimmillaan, olimme ilmiselvästi hätää kärsimässä. Arvostelimme armottomasti sekä itseämme että muita, ja suurin osa aikaamme kului surren tekojemme seurauksia tai yrittäen hallita niitä.

Kuten addiktiosairaus ilmenee yksiselitteisten oireiden kautta; samoin ilmenee hengellinen herääminen tiettyinä selvinä merkkeinä toipuvassa addiktissa. Voimme huomata taipumuksen ajatella ja toimia pakottomasti, ettei muiden ihmisten tekojen tuomitseminen eikä tulkitseminen enää kiinnosta, ilmiselvän kyvyn nauttia joka hetkestä ja hymyillä usein.

Kun näemme jollakin olevan hengellisen heräämisen oireita, tulisi meidän olla tietoisia siitä, että sellaiset heräämiset ovat tarttuvia laadultaan. Parasta, mitä silloin voimme tehdä, on hakeutua näiden ihmisten lähelle. Kun meillä alkaa ilmetä usein toistuvia ylitsevuotavan kiitollisuuden välikohtauksia, lisääntynyttä kykyä ottaa vastaan jäsentovereidemme tarjoamaa rakkautta ja hallitsematonta tarvetta antaa tätä rakkautta edelleen, alamme huomata, että mekin olemme kokeneet hengellisen heräämisen.


Juuri tänään: Kaikkein eniten haluan herätä hengellisesti. Tarkastelen, löydänkö osoituksia siitä ja iloitsen, kun huomaan sellaisia.



Epävirallinen käännös "Just for Today"  -  kirjasta, vain NA:n sisäiseen käyttöön.



