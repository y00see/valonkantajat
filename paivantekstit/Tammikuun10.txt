Kiitollisuus
Tammikuun 10.

"Olen kiitollinen siitä, että olen oppinut uskomaan."
IP nro 21 "The loner"


Usko korkeampaan voimaan voi olla ratkaiseva tekijä kun elämä on vaikeata. Kun toipumisemme ei suju toiveidemme mukaan, kummimme voi ohjata meitä tekemään "kiitollisuuslistan". Kun teemme sen, meidän tulisi sisällyttää listalle myös uskomme itseämme suurempaan voimaan. Yksi suurimmista lahjoista, jonka voimme saavuttaa kahdentoista askeleen ohjelmalla, on usko käsityksemme mukaiseen Jumalaan.

Kaksitoista askelta johdattavat meidät lempeästi kohti hengellistä heräämistä. Aivan kuten addiktiomme kehittyy vähitellen, samoin myös hengellinen elämämme kehittyy kun työskentelemme Nimettömien Narkomaanien ohjelmaa. Askeleet ovat tie yhteyteen käsityksemme mukaisen Jumalan kanssa. Tämä korkeampi voima antaa meille lujuutta kun tie alkaa tuntua kuoppaiselta.

Olemmeko kiitollisia syventyneestä suhteestamme korkeampaan voimaan? Muistammeko kiittää Jumalaa jokaisesta päivästä ilman huumeita, siitä riippumatta mitä päivän aikana on tapahtunut? Muistammeko sen, että sekä syvimpinä epätoivon, että suurimpina ilon hetkinämme käsityksemme mukainen Jumala on kanssamme?

Toipumisemme on lahja, jota joskus erehdymme pitämään itsestään selvänä. Jokaisena päivänä jonka pysymme puhtaana, me voimme iloita Korkeamman voimamme huolenpidosta.


Juuri tänään: Olen kiitollinen suhteestani korkeampaan voimaani, joka pitää minusta huolta.



Epävirallinen käännös "Just for Today"  -  kirjasta, vain NA:n sisäiseen käyttöön.



