Kasvava käsitys Jumalasta
Syyskuun 24.

"Suuntaviivoiksi esitetään vain, että tämä voima olisi rakastava, huolehtiva ja itseämme suurempi. Meidän ei tarvitse olla uskonnollisia hyväksyäksemme tämän ajatuksen. kyse on siitä, että avaamme mielemme uskomaan."
Perusteksti s. 26


Elämänpituisessa uskomaan oppimisen tapahtumasarjassa käsityksemme Jumalasta muuttuu. Käsitys, joka meillä on ollessamme uusia toipumisessa, ei ole sama, kun olemme olleet puhtaana muutaman kuukauden, eikä se ole sama, kun olemme olleet puhtaana muutaman vuoden.

Aluksi käsityksemme itseämme suuremmasta voimasta on todennäköisesti rajoittunut. Tämä voima pitää meidät puhtaana, saatamme ajatella, muttei enempää. Saatamme epäröidä rukoilemista, koska olemme asettaneet ehtoja sille, mitä pyydämme korkeampaa voimaamme tekemään meille. "Voi, tämä asia on niin kamala, että edes Jumala ei voi tehdä mitään", saatamme sanoa, tai "Jumalalla on paljon ihmisiä huolehdittavanaan. Ei minulle ole aikaa."

Mutta kuten me kasvamme toipumisessamme, niin kasvaa ymmärryksemmekin. Alamme nähdä, että ainoat rajoitukset Jumalan rakkaudelle ja armolle ovat ne, jotka luomme kieltäytyessämme astumasta pois tieltä. Rakastava Jumala, johon olemme oppineet uskomaan, on rajaton, ja lähes kaikki toipuvat addiktit ympäri maailmaa jakavat uskostamme saamamme voiman ja rakkauden.


Juuri tänään: Jumalalla, johon olen oppinut uskomaan, on rajaton kyky rakastaa ja huolehtia. Luotan siihen, että Jumalani on suurempi kuin mikään ongelma, joka minulla saattaa olla.



Epävirallinen käännös "Just for Today"  -  kirjasta, vain NA:n sisäiseen käyttöön.

