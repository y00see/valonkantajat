Elämän valitseminen
Elokuun 27.

"Muutos itsetuhoisista elämänkuvioista tuli välttämättömäksi."
Perusteksti s. 16
                                                                               

Huumekierre on kytevä kuolemantoive. Me kaikki kävimme lähellä kuolemaa joka kerta kun käytimme. Myös elämäntyylimme asettivat meidät vaaraan. Jokaisen päivän ja jokaisen annoksen vuoksi addiktin elämä on halvalla myyty.

Toipumisessa ensimmäinen tapa minkä muutamme, on käyttämisen tapa. Puhtaana pysyminen on alku matkallamme elämään. Mutta itsetuhoisuutemme oli usein syvempää kuin vain käyttämistä. Jopa toipumisessa saatamme kohdella itseämme ikään kuin olisimme arvottomia. Kun kohtelemme itseämme huonosti, tunnemme olomme huonoksi. Ja kun tunnemme olomme huonoksi, etsimme helpotusta  -  ehkä jopa vanhoista ratkaisuistamme, huumeista.

Toipumisen valitseminen tarkoittaa elämän valitsemista. Päätämme joka päivä, että haluamme elää ja olla vapaita. Joka kerta kun vältämme itsetuhoista käyttäytymistä, valitsemme toipumisen.


Juuri tänään: Valitsen elämän valitsemalla toipumisen. Pidän huolta itsestäni.



Epävirallinen käännös "Just for Today"  -  kirjasta, vain NA:n sisäiseen käyttöön.

