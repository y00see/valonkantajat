"Ehkä kuitenkin ..."
Toukokuun 2.

"On yksi asia, joka enemmän kuin mikään muu voi tehdä tyhjäksi toipumisemme: välinpitämätön tai suvaitsematon asenne hengellisiin periaatteisiin."
Perusteksti s. 19

Aluksi, tullessamme NA:han, oli monella meistä suuria vaikeuksia hyväksyä tämän ohjelman pohjana olevia hengellisiä periaatteita  -  ja hyvästä syystä. Vaikka kuinka olimme yrittäneet hallita addiktiotamme, olimme huomanneet olevamme voimattomia. Tulimme vihaisiksi ja turhautuneiksi, jos joku yritti esittää, että meillä olisi toivoa, koska itse tiesimme paremmin. Hengelliset perusajatukset ovat saattaneet jollain lailla liittyä muiden ihmisten elämään, muttei meidän.

Huolimatta välinpitämättömyydestämme ja suvaitsemattomuudestamme hengellisiä periaatteita kohtaan, Nimettömät Narkomaanit veti meitä puoleensa. Tapasimme siellä muita addikteja. He olivat olleet siinä, missä mekin, voimattomina ja toivottomina, kuitenkin he olivat löytäneet, ei ainoastaan keinoa käyttämisen lopettamiseen, vaan myös tavan elää ja nauttia puhtaana elämisestä. He puhuivat hengellisistä periaatteista, jotka olivat osoittaneet heille tien tähän uuteen toipumisen elämään. Heille nämä periaatteet eivät olleet pelkkiä teorioita, vaan myös pala heidän käytännön kokemustaan. Niinpä, meillä oli hyvä syy olla epäileviä, mutta nämä hengelliset periaatteet, joista muut NA:n jäsenet puhuivat, näyttivät todella toimivan.

Kun tämän myönsimme, emme välttämättä hyväksyneet joka ainoaa kuulemaamme hengellistä ajatusta. Aloimme kuitenkin ajatella, että jos nämä periaatteet olivat toimineet muille, niin ehkä ne kuitenkin toimisivat meillekin. Alkuun riitti tämä halukkuus.


Juuri tänään: Hengelliset periaatteet, joista kuulen puhuttavan NA:ssa, voisivat ehkä kuitenkin olla toimivia minulle. Olen halukas ainakin avaamaan mieleni sille mahdollisuudelle.



Epävirallinen käännös "Just for Today"  -  kirjasta, vain NA:n sisäiseen käyttöön.


