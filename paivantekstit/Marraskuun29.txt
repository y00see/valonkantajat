Korkeamman voimamme huolenpito
Marraskuun 29.

"Uskomme, että korkeampi voimamme tulee pitämään meistä huolen."
Perusteksti s. 63


Ohjelmamme perustuu ajatukselle, että yksinkertaisten periaatteiden soveltaminen voi saada aikaan perustavanlaatuisia vaikutuksia elämässämme. Eräs sellainen periaate on se, että jos pyydämme, korkeampi voimamme pitää huolen meistä. Koska tämä periaate on niin yksinkertainen ja luonnollinen, meillä voi olla taipumusta olla välittämättä siitä. Jos emme opi tietoisesti noudattamaan tätä hengellistä totuutta, voimme hukata jotakin, joka on toipumisellemme yhtä olennaista kuin hengittäminen on elämälle.

Mitä tapahtuu, kun huomaamme olevamme stressaantuneita tai paniikissa? Jos olemme jatkuvasti pyrkineet parantamaan suhdettamme korkeampaan voimaamme, meillä ei ole hätää. Välttäen toimimasta liian hätäisesti pysähdymme hetkeksi ja lyhyesti muistelemme tiettyjä tilanteita menneisyydessä, jolloin korkeampi voimamme on osoittanut pitävänsä meistä huolta. Tämä saa meidät vakuuttuneeksi siitä, että korkeampi voimamme johtaa edelleen elämäämme. Sitten, me etsimme ohjausta ja voimaa käsillä olevaan tilanteeseen ja etenemme levollisesti, varmana että elämämme on Jumalan käsissä.

"Ohjelmamme on kokoelma periaatteita", kerrotaan Valkoisessa Kirjasemme. Mitä sinnikkäämmin me pyrimme parantamaan näiden periaatteiden tietoista arvostusta, sitä valmiimmin kykenemme toteuttamaan niitä.


Juuri tänään: Pyrin parantamaan tietoista yhteyttäni korkeampaan voimaan, joka huolehtii minusta. Kun tarvetta ilmenee, tiedän että pystyn luottamaan tuohon huolenpitoon.



Epävirallinen käännös "Just for Today"  -  kirjasta, vain NA:n sisäiseen käyttöön.

