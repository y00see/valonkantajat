Yhteenotto
Heinäkuun 4.

"Opimme, että yhteenotot ovat osa todellisuutta ja opimme uusia tapoja ratkaista niitä sen sijaan, että pakenisimme."
Perusteksti s. 87
	

Me kaikki joudumme silloin tällöin eripuraisuuksiin. Voi olla, ettemme kerta kaikkiaan tule toimeen jonkun uuden työkaverin kanssa. Ehkä olemme tulossa hulluksi ystäviemme takia. Tai mahdollisesti elinkumppanimme ei täytä odotuksiamme. Minkä tahansa ristiriidan käsittely on toipuville addikteille vaikeaa.

Kun raivo kohoaa, on usein hyvä ajatus perääntyä tilanteesta, kunnes tunteet viilenevät. Voimme aina palata selvittelemään asiaa, kun olemme rauhoittuneet. Emme voi välttää ärsyttäviä tilanteita, mutta voimme ottaa etäisyyttä ja varata aikaa, jotta saisimme näkökulmaa.

Erimielisyys kuuluu elämään. Emme voi elää koko toipumistamme joutumatta kohtaamaan ristiriitoja ja mielipide-eroja. Joskus voimme perääntyä näistä tilanteista, ottaen näin aikaa niiden pohtimiseen; aina tulee kuitenkin eteemme aika ratkaista erimielisyydet. Kun se hetki tulee, vedämme syvään henkeä, rukoilemme ja sovellamme periaatteita, joita ohjelma meille on opettanut: rehellisyyttä, avoimuutta, vastuuntuntoa, anteeksiantamusta, luottamusta ja niin edelleen. Emme tulleet puhtaaksi paetaksemme jatkuvasti elämää  -  ja toipumisessa meidän ei enää tarvitse paeta.


Juuri tänään: Ohjelman minulle antamat periaatteet riittävät ohjaamaan minut minkä tahansa tilanteen läpi. Pyrin kohtaamaan yhteenotot terveellä tavalla.



Epävirallinen käännös "Just for Today"  -  kirjasta, vain NA:n sisäiseen käyttöön.


