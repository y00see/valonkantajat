Perusta ensin
Marraskuun 22.

"Kun alamme toimia yhteiskunnassa, luova vapautemme auttaa huolehtimaan tärkeysjärjestyksestä ja tekemään tärkeimmät asiat ensin."
Perusteksti s. 94


Niin pian kun olemme päässeet puhtaiksi, jotkut meistä alkavat laittaa muita asioita toipumisensa edelle. Urat, perheet, ihmissuhteet  -  kaikki nämä ovat osa elämää, jotka tulevat kuvaan mukaan heti, kun asetamme perustan toipumisellemme. Mutta emme voi rakentaa itsellemme tasapainoista elämää ennen, kuin teemme kovan perustyön rakentamalla lujan ja kestävän pohjan toipumisellemme. Hiekan päälle rakennetun talon kaltainen elämä on parhaimmillaankin häilyvää.

Ennen kuin alamme kiinnittää kaiken huomion elämämme rungon yksityiskohtaiselle rakentamiselle, meidän täytyy rakentaa perusta. Tiedostamme ensinnäkin, ettei meillä vielä ole perustaa, että addiktiomme on tehnyt meidät elämämme suhteen täysin voimattomaksi. Sitten, kummimme ja kotiryhmämme avulla löydämme uskon voimaan, joka on tarpeeksi voimakas auttamaan meitä valmistamaan uuden elämämme perustan. Raivaamme tuhot alueelta, johon rakennamme tulevaisuuttamme. Lopuksi kehitämme syvän, toimivan tuttavuuden niiden periaatteiden kanssa, joita toteutamme jatkuvasti: rehellisen itsetutkiskelun, luottamuksen korkeamman voiman ohjaukseen ja voimaan, sekä toisten palvelemisen.

Kun perusta on valmis, silloin voimme mennä täysin purjein eteenpäin uudessa elämässämme. Mutta ensin meidän täytyy kysyä itseltämme, onko perusta turvallinen, sillä ilman perustaamme ei mikään rakentamamme kestä kauaa.
	

Juuri tänään: Huolehdin, että rakennan turvallisen perustan toipumiselleni. Sellaiselle perustalle voin rakentaa elinikäisen toipumiseni.



Epävirallinen käännös "Just for Today"  -  kirjasta, vain NA:n sisäiseen käyttöön.


