Kuoleman kohtaaminen
Elokuun 20.

"Joudumme toipumisessa usein kohtaamaan erilaisia kriisejä, kuten rakkaan läheisen kuoleman..."
Perusteksti s. 111


Jokaisella elämällä on alku ja loppu. Kuitenkin kun joku jota rakastamme paljon, saapuu elämänsä tien päähän, meidän voi olla hyvin vaikeaa hyväksyä hänen äkillistä ja lopullista poissaoloaan. Tuskamme saattaa olla niin voimallista, että pelkäämme sen musertavan meidät kokonaan  -  mutta näin ei käy. Surumme saattaa sattua enemmän kuin mitään mitä muistamme, mutta se menee ohi.

Meidän ei tarvitse juosta karkuun tunteita joita rakkaamme kuolema saattaa herättää. Kuolema ja sureminen ovat osa kokonaisuutta eläessäsi "elämää elämän ehdoilla". Salliessamme itsellemme vapauden kokea näitä tunteita, otamme osaa syvemmin sekä toipumiseemme, että inhimilliseen luonteeseemme.

Joskus todellisuus toisen kuolemasta tekee oman kuolevaisuutemme selkeämmäksi. Arviomme uudelleen tärkeysjärjestyksemme, arvostaen läsnä olevia rakkaitamme aina enemmän. Meidän elämämme ja elämämme heidän kanssaan ei jatku ikuisesti. Haluamme tehdä eniten sitä, mikä on eniten tärkeää, niin kauan kuin se kestää.

Saatamme huomata rakkaamme kuolemisen voimistavan tietoista yhteyttämme korkeampaan voimaamme. Jos muistamme voivamme aina kääntyä tuon voiman lähteen puoleen, kun meitä huolettaa, voimme pysyä keskittyneenä siihen riippumatta siitä, mitä ympärillämme tapahtuu.


Juuri tänään: Hyväksyn rakkaani menetyksen ja käännyn korkeamman voimani puoleen saadakseni voimaa hyväksyä tunteeni. Teen parhaani rakkaudessani niihin, jotka ovat elämässäni tänään.



Epävirallinen käännös "Just for Today"  -  kirjasta, vain NA:n sisäiseen käyttöön.

