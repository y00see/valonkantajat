Herääminen
Marraskuun 1.

"Jumala auttaa meitä, kun autamme toisiamme."
Perusteksti s. 58

Addiktiomme sai meidät ajattelemaan lähes ainoastaan itseämme, jopa rukouksemme  -  jos rukoilimme ollenkaan  -  olivat itsekkäitä. Pyysimme Jumalaa hoitamaan asiat puolestamme tai pelastamaan meidät pulasta. Miksi? Koska emme halunneet elää itse aiheuttamiemme ongelmien kanssa. Olimme turvattomia. Ajattelimme elämän olevan saamista, ja me halusimme aina lisää.

Toipuessamme saamme lisää  -  enemmän kuin vain puhtaana oloa. Kahdentoista askeleen työskentelyssä kokemamme hengellinen herääminen paljastaa meille elämän, jonka emme kuvitelleet olevan mahdollista. Meidän ei enää tarvitse murehtia, saammeko "tarpeeksi", sillä opimme luottamaan rakastavaan korkeampaan voimaan, joka huolehtii päivittäisistä tarpeistamme. Alituisesta turvattomuudesta vapautuneena emme enää näe maailmaa paikkana, jossa kilpailemme toisten kanssa halujemme tyydyttämiseksi. Sen sijaan näemme maailman paikkana, jossa toteutamme elämällämme korkeamman voiman meille osoittamaa rakkautta. Rukouksemme eivät ole välitöntä tyydytystä varten, vaan ne ovat sitä varten, että auttaisimme toinen toisiamme.

Toipuminen herättää meidät itsekeskeisyytemme, kamppailumme ja turvattomuutemme painajaisista, joka on sairautemme ytimessä. Heräämme uuteen todellisuuteen. Kaikki, mikä on omistamisen arvoista, voidaan pitää vain antamalla se pois.


Juuri tänään: Jumalani auttaa minua, kun autan toisia. Tänään etsin apua luovuttamalla pois korkeamman voiman antamaa rakkautta tietäen, että näin saan pitää sen.



Epävirallinen käännös "Just for Today"  -  kirjasta, vain NA:n sisäiseen käyttöön.

