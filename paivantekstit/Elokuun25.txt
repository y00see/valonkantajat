Yhdeksäs askel - Elämämme takaisin voittaminen
Elokuun 25.

"Olemme vapautumassa menneisyytemme haaksirikosta."
Perusteksti s. 46


Olemme saapuneet jännittävään vaiheeseen toipumisessamme, kun aloitamme yhdeksännen askeleen. Elämässämme tapahtunut vaurio johdatti useimmat meistä alkuaan hakemaan apua. Nyt, meillä on mahdollisuus siivota tuo haaksirikko, hyvittää menneisyytemme ja voittaa takaisin elämämme.

Olemme käyttäneet paljon aikaa ja vaivaa valmistautuessamme tähän askeleeseen. Tulessamme NA:han menneisyytemme pirstaleiden kohtaaminen oli todennäköisesti viimeinen asia minkä tahdoimme tehdä. Aloimme henkilökohtaisesti tehdä sitä itsetutkiskelulla. Sitten avasimme menneisyytemme tarkasti valituille ja luotetuille muutamille: itsellemme, korkeammalle voimallemme ja yhdelle toiselle henkilölle. Tutkimme vajavaisuuksiamme, jotka aiheuttivat suuren osan elämässämme olevasta kaaoksesta, ja pyysimme, että kaikki nuo luonteemme vajavaisuudet poistettaisiin. Lopuksi, listasimme tarvittavat hyvitykset oikaistaksemme tekemämme vääryydet  -- kaikki niistä  --  ja tulimme halukkaiksi tekemään sen. 

Nyt meillä on mahdollisuus hyvittää  --  saavuttaa vapaus menneisyytemme haaksirikosta. Kaikki mitä olemme tehneet tähän asti NA:ssa, on johtanut meidät tähän. Tässä vaiheessa toipumisemme prosessia, yhdeksäs askel on juuri sitä mitä haluamme tehdä. Kahdentoista askeleen ja korkeamman voimamme avulla, korjaamme pois esteet, jotka jo kauan ovat olleet toipumisemme tiellä; saavutamme vapauden elää.


Juuri tänään: Käytän hyödykseni tilaisuuden voittaa takaisin elämäni. Koen vapauden menneisyyteni haaksirikosta.



Epävirallinen käännös "Just for Today"  -  kirjasta, vain NA:n sisäiseen käyttöön.

