Jumalan tahto, vai omamme
Helmikuun 22.

"Jatkoimme itsetutkistelua ja kun olimme väärässä, myönsimme sen heti."
Kymmenes askel

Nimettömissä Narkomaaneissa olemme huomanneet, että mitä paremmin elämme sopusoinnussa sen kanssa, mikä on Korkeamman voimamme tahto meidän suhteemme, sitä suurempi sopusointu vallitsee elämässämme. Varaamme joka päivä aikaa käyttäytymisemme tarkasteluun. Jotkut meistä arvioivat jokaista tekoaan hyvin yksinkertaisella kysymyksellä: "Jumalan tahto, vai omani?"

Monessa tapauksessa huomaamme, että tekemisemme ovat olleet sopusoinnussa Korkeamman voimamme tahdon kanssa ja että me puolestamme olemme olleet sopusoinnussa ympäröivän maailman kanssa. Joissakin tapauksissa huomaamme kuitenkin ristiriitoja käyttäytymisemme ja arvojemme välillä. Olemme toimineet oman tahtomme, emmekä jumalan tahdon mukaan ja seurauksena on ollut riitasointu elämässämme.

Kun havaitsemme tällaisia riitasointuja, myönnämme, että olemme olleet väärässä ja ryhdymme korjaaviin toimenpiteisiin. Paremmin tietoisina siitä, minkä uskomme Korkeamman voimamme tahdon olevan meidän suhteemme sellaisissa tilanteissa, on vähemmän todennäköistä, että toistaisimme noita tekoja. Paremminkin on luultavaa, että elämme suuremmassa yhteisymmärryksessä sen kanssa, mikä on Korkeamman voimamme tahto suhteemme, sekä ympäröivän maailman kanssa.


Juuri tänään: Haluan elää sopusoinnussa maailmani kanssa. Tänään tutkin tekemisiäni kysymällä: "Jumalan tahto, vain omani?"



Epävirallinen käännös "Just for Today"  -  kirjasta, vain NA:n sisäiseen käyttöön.

                                       

