Naamiot on riisuttava
Heinäkuun 24.

"... peitimme heikon itsetuntomme valheellisiin naamioihin, joiden toivoimme petkuttavan ihmisiä. Naamiot on riisuttava."
Perusteksti s 36.


Huumekierteelle on usein tunnusomaista yliherkkyys, turvattomuus ja heikko itsetuntemus. Monet meistä kärsivät näistä toipuessammekin; pelko riittämättömyydestä ja hyljeksityksi tulemisesta sekä päämäärättömyys eivät katoa yhdessä yössä. Monet meistä ovat kehittäneet itsestään monenlaisia kuvia ja valepersoonia suojellakseen itseään tai miellyttääkseen muita. Jotkut meistä naamioituvat, koska eivät ole varmoja siitä, millaisia ovat. Joskus uskomme, että kuvat, jotka käyttäessämme kehitimme itsesuojeluun, voisivat suojella meitä myös toipuessamme.

Käytämme naamioita kätkeäksemme todellisen itsemme ja salataksemme heikon itsetuntomme. Piiloudumme näihin naamioihin sekä muilta että samalla myös omalta itseltämme. Valhetta elämällä ilmaisemme ettemme kykene kohtaamaan totuutta itsemme suhteen. Mitä enemmän piilottelemme todellista itseämme, sitä enemmän vahingoitamme itsetuntoamme.

Eräs toipumisen ihmeistä on, että opimme tuntemaan itsemme omine heikkouksinemme ja vahvuuksinemme. Tätä kautta itsetuntomme alkaa vahvistua. Vaikka pelkäämme tulevamme haavoittuviksi, on meidän oltava halukkaita luopumaan valepuvuistamme. Meidän on irtauduttava naamioistamme ja vapauduttava luottamaan itseemme.


Juuri tänään: Annan naamioiden mennä ja sallin itsetuntoni vahvistua.



Epävirallinen käännös "Just for Today"  -  kirjasta, vain NA:n sisäiseen käyttöön.

