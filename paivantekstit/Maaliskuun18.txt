Kokonainen sanoma
Maaliskuun 18.  

"Addikteille syntyy erityinen tunne heidän huomatessaan, että on muitakin ihmisiä, joilla on menneisyydessä tai nykyisyydessä ollut samoja vaikeuksia."
Perusteksti s. 61

Toipumisemme yltäkylläisyys on liian hyvää pidettäväksi itsellämme. Jotkut uskovat, että kokouksissa puhuessamme meidän täytyy aina "muistaa tulokas" ja yrittää aina jakaa positiivisesti. Mutta joskus positiivisin sanoma, jonka voimme jakaa, on se, että käymme läpi vaikeaa aikaa toipumisessamme ja pysymme puhtaana siitä huolimatta!

Kyllä, on ilahduttavaa jakaa vahvaa sanomaa toivosta uusille jäsenillemme. Loppujen lopuksi kukaan ei pidä ruikuttajista. Mutta tuskallisia asioita tapahtuu, ja elämä sen omilla ehdoilla voi lähettää shokkiaaltoja jopa pitkäaikaisten NA:n jäsenten toipumisen läpi. Jos olemme varustautuneet ohjelman työkaluilla, voimme selvitä sekasorrosta ja pysyä puhtaana kertoaksemme tarinamme.	

Toipuminen ei tapahdu kerralla; se on jatkuva tapahtumasarja, joskus taistelu. Kun laimennamme sanomamme jättämällä kertomatta vaikeista ajoista joita saatamme kohdata matkallamme, emme anna tulokkaille mahdollisuutta nähdä, että hekin voivat pysyä puhtaana, tapahtuipa mitä tahansa. Jos jaamme toipumisemme koko sanoman, emme tiedä, kuka hyötyy siitä, mutta voimme olla varmoja, että joku hyötyy.


Juuri tänään: Jaan rehellisesti sekä toipumiseni hyvistä että vaikeista ajoista. Muistan, että kokemukseni vaikeuksista selviämisestä voivat auttaa toista jäsentä.



Epävirallinen käännös "Just for Today"  -  kirjasta, vain NA:n sisäiseen käyttöön.




