Pienet asiat
Maaliskuun 9.

"Menneisyydessä teimme yksinkertaisista asioista ongelmia  -  teimme kärpäsestä härkäsen."
Perusteksti s. 87

Kärpäsestä härkäsen tekeminen näyttää olevan meidän erityispiirteemme. Oletko kuullut sanottavan, että addiktille tyhjentynyt autonrengas on traumaattinen kokemus. Tai, mitä tulee niihin meistä, jotka unohtavat täysin kaikki periaatteensa kohdatessaan huonon ajajan? Entä purkinavaaja, joka ei toimi  -  juuri se, minkä heitit ulos toisen kerroksen ikkunasta? Voimme samastua, kun kuulemme muiden jakavan: "Jumala, suo minulle kärsivällisyyttä juuri nyt!"

Ei, se mikä tekee meidät hulluiksi, ei ole suuret vastoinkäymiset. Isot asiat  -  avioero, kuolema, vakava sairaus, työpaikan menetys  -  ravistelevat meitä, mutta selviämme niistä hengissä. Kokemuksesta olemme oppineet, että meidän täytyy hakea korkeamman voimamme ja muiden ihmisten apua selvitäksemme elämän suurista murroksista. Juuri pienet asiat, jatkuvat päivittäiset haasteet elämässä ilman huumeita, näyttävät toipumisessa vaikuttavan useimpiin addikteihin kaikkein eniten.

Kun pienet asiat saavat meidät hermostumaan, voi tyyneysrukous auttaa meitä palauttamaan asiat niiden oikeisiin suhteisiin. Voimme kaikki muistaa, että näiden pienten asioiden luovuttaminen korkeamman voimamme huomaan antaa meille mielenrauhaa ja uudistuneen näkökulman elämään.


Juuri tänään: Opettelen kärsivällisyyttä, Yritän olla paisuttelematta asioita niiden oikeista mittasuhteista ja kulkea tämän päivän korkeamman voimani kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.



