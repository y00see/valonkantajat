Jumalan avun etsiminen
Marraskuun 27.

"Toisinaan päätös pyytää Jumalan apua on toipumisessa suurin voiman ja rohkeuden lähteemme."
Perusteksti s. 28


Kun otamme kolmannen askeleen, päätämme antaa rakastavan korkeamman voiman ohjata meitä ja huolehtia meistä päivittäisessä elämässämme. Teemme päätöksen päästää tämä ohjaus ja huolenpito elämäämme. Jotkut meistä uskovat, että kun kerran olemme tehneet kolmannen askeleen päätöksen, Jumala ohjaa meitä; tuosta hetkestä lähtien meidän on vain kiinnitettävä huomiota siihen, mihin meitä johdetaan.

Kolmannen askeleen päätös on uskon teko ja Jumalan avun pyytäminen on tapa uudistaa tuo uskon teko. Uskon muuttaminen teoiksi päivittäisessä elämässämme antaa meille kaiken sen rohkeuden ja voiman, minkä tarvitsemme, koska tiedämme, että meillä on rakastavan korkeamman voiman apu puolellamme. Luotamme, että tarpeisiimme vastataan. Me voimme turvautua tuohon uskoon ja luottamukseen pelkästään pyytämällä.


Juuri tänään: Muistutan itseäni, etten ole yksin, pyytämällä korkeamman voimani apua matkan jokaisella askeleella.



Epävirallinen käännös "Just for Today"  -  kirjasta, vain NA:n sisäiseen käyttöön.

