
Toipumisen pitäminen "tuoreena"	
Kesäkuun 29.

"Itseriittoisuus on niiden jäsenten vihollinen, joilla on runsaasti puhdasta aikaa. Jos jäämme itseriittoisiksi pitkäksi aikaa, toipumisprosessi pysähtyy."
Perusteksti s. 80

Parin ensimmäisen vuoden jälkeen toipumisessa alkavat useimmat meistä kokea ikään kuin mitään kummempaa ei enää tapahtuisi. Jos olemme olleet ahkeria askelten työskentelyssä, on menneisyys suurelta osin selvitetty ja meillä on vankka perusta, jolla rakentaa tulevaisuuttamme. Olemme aika hyvin oppineet kohtaamaan elämän sellaisena kuin se tulee. Askeleiden tuntemus auttaa meitä ratkaisemaan ongelmat melkein saman tien, kun niitä ilmenee.

Kun olemme kerran saavuttaneet tämän mukavuusasteen, voimme olla taipuvaisia pitämään sitä jonkinlaisena "lepopaikkana" toipumisen tiellä. Emme kuitenkaan niin tehdessämme ota huomioon sairautemme luonnetta. Addiktio on kärsivällinen, hienovarainen, paheneva ja parantumaton. Se on myöskin kohtalokas  -  voimme kuolla tähän sairauteen, ellemme jatkuvasti hoida sitä. Ja, addiktion hoito on vireää ja jatkuvaa toipumisen ohjelmaa.

Kaksitoista askelta on tapahtumasarja, polku, jota kuljemme ollaksemme askeleen edellä sairauttamme. Kokoukset, kummius, palvelu ja askeleet ovat yhä elintärkeitä jatkuvalle toipumiselle. Vaikka ehkä harjoitamme ohjelmaa jonkin verran eri tavalla, oltuamme viisi vuotta puhtaana, kuin viisi kuukautta, ei tämä merkitse, että ohjelma olisi muuttunut tai käynyt vähemmän tärkeäksi, vaan ainoastaan sitä, että käytännön ymmärryksemme on muuttunut ja kasvanut. Pitääksemme toipumisemme vireänä ja tuoreena, on meidän syytä pysyä valppaina tilaisuuksille harjoittaa ohjelmaamme.


Juuri tänään: Kasvaessani toipumisessani etsin uusia tapoja harjoittaa ohjelmaani.



Epävirallinen käännös "Just for Today"  -  kirjasta, vain NA:n sisäiseen käyttöön.

