Antaudu voittaaksesi
Tammikuun 13. 
	
"Apu alkaa ilmetä meille addikteille vasta silloin, kun kykenemme myöntämään täydellisen tappion." 
Perusteksti s. 24


Täydellinen tappio  -  mikä käsite! Sen täytyy tarkoittaa antautumista. Antautumista  -  täydellistä periksi antamista. Luovuttamista ilman mitään varauksia. Käsien ylös nostamista ja taistelun lopettamista. Ehkä käden nostamista ensimmäisessä kokouksessamme ja sen myöntämistä, että olemme addikteja.

Miten tiedämme, että olemme ottaneet ensimmäisen askeleen, joka mahdollistaa meille elämän ilman huumeita? Tiedämme sen, koska kerran otettuamme tämän jättiläismäisen askeleen, ei meidän enää koskaan tarvitse käyttää  -  juuri tänään. Siinä kaikki. Se ei ole helppoa, mutta se on hyvin yksinkertaista.

Työskentelemme ensimmäistä askelta. Hyväksymme, että olemme kuin olemmekin addikteja. "Yksi on liikaa ja tuhat liian vähän." Sen olemme todistaneet itsellemme tarpeeksi monta kertaa. Myönnämme, ettemme kykene käsittelemään huumeita missään muodossa. Myönnämme sen; tarpeen vaatiessa lausumme sen ääneen.

Päivämme alkaessa otamme ensimmäisen askeleen. Yhdeksi päiväksi. Tämä myöntäminen vapauttaa meidät, juuri tänään, tarpeesta elää addiktiomme mukaisesti yhä uudelleen. Olemme antautuneet tämän sairauden edessä. Annamme periksi. Luovutamme. Mutta luovuttaessa voitamme. Juuri tämä on ensimmäisen askeleen paradoksi: antaudumme voittaaksemme, ja antautumalla saamme paljon enemmän voimaa kuin mitä ikinä kuvittelimme mahdolliseksi.


Juuri tänään: Myönnän, että olen voimaton addiktioni suhteen. Antaudun voittaakseni.



Epävirallinen käännös "Just for Today"  -  kirjasta, vain NA:n sisäiseen käyttöön.



