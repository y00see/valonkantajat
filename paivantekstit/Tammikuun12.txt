Henkisiä heräämisiä

Tammikuun 12.

”Koettuamme henkisen heräämisen näiden askelten tuloksena...”

Kahdestoista askel

"Mistä tiedän, milloin olen kokenut henkisen heräämisen?" Monille
meistä henkinen herääminen tapahtuu asteittain. Ehkä ensimmäinen
henkinen tietoisuutemme on niinkin yksinkertaista kuin uusi arvostus
elämää kohtaan. Ehkä jonakin päivänä yhtäkkiä huomaamme linnun
laulavan aikaisin aamulla. Jonkin kukan yksinkertainen kauneus saattaa
muistuttaa meitä siitä, että jokin itseämme suurempi voima
työskentelee ympärillämme.

Usein henkinen heräämisemme on jotakin, mikä vahvistuu ajan mittaan.
Voimme pyrkiä parempaan henkiseen tietoisuuteen yksinkertaisesti
elämällä elämäämme. Voimme jatkuvalla sinnikkäällä
ponnistelulla, päivittäisen hiljentymisen ja mietiskelyn kautta,
yrittää parantaa tietoista yhteyttämme. Voimme kuunnella sisintämme
saadaksemme tarvitsemaamme ohjausta. Voimme kysellä muilta addikteilta
heidän kokemuksiaan henkisyydestä. Voimme varata aikaa ympärillämme
olevan maailman arvostamiseen.

Juuri tänään: Mietin kokemiani henkisiä heräämisiä. Pyrin olemaan
tunne-tietoinen. Varaan päivän mittaan aikaa antaakseni arvoa
tunteilleni, toipumiselle ja käsitykseni mukaisille korkeammille
voimille

Epävirallinen käännös ”Just for Today” – kirjasta, vain NA:n
sisäiseen käyttöön.

