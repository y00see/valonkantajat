Hengellisiä heräämisiä
Tammikuun 12.

"Koettuamme hengellisen heräämisen näiden askelten tuloksena..."
Kahdestoista askel


"Mistä tiedän, milloin olen kokenut hengellisen heräämisen?" Monille meistä hengellinen herääminen tapahtuu asteittain. Ehkä ensimmäinen hengellinen tietoisuutemme on niinkin yksinkertaista kuin uusi arvostus elämää kohtaan. Ehkä jonakin päivänä yhtäkkiä huomaamme linnun laulavan aikaisin aamulla. Jonkin kukan yksinkertainen kauneus saattaa muistuttaa meitä siitä, että jokin itseämme suurempi voima työskentelee ympärillämme.

Usein hengellinen heräämisemme on jotakin, mikä vahvistuu ajan mittaan. Voimme pyrkiä parempaan hengelliseen tietoisuuteen yksinkertaisesti elämällä elämäämme. Voimme jatkuvalla sinnikkäällä ponnistelulla, päivittäisen rukouksen ja mietiskelyn kautta, yrittää parantaa tietoista yhteyttämme. Voimme kuunnella sisintämme saadaksemme tarvitsemaamme ohjausta. Voimme kysellä muilta addikteilta heidän kokemuksiaan hengellisyydestä. Voimme varata aikaa ympärillämme olevan maailman arvostamiseen.


Juuri tänään: Mietin kokemiani hengellisiä heräämisiä. Pyrin olemaan Jumala-tietoinen. Varaan päivän mittaan aikaa antaakseni arvoa korkeamman voimani teoille.



Epävirallinen käännös "Just for Today"  -  kirjasta, vain NA:n sisäiseen käyttöön.



