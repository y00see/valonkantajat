Linssit ja asenteet
Lokakuun 11.

"Parhaatkin järkeilymme johtivat vaikeuksiin... Toipuminen merkitsee käsitystemme ja asenteidemme omatoimista muuttamista."
Perusteksti s.60

Aktiivisen addiktiomme aikaan maailma varmaan vaikutti karmealta paikalta. Käyttäminen auttoi sietämään näkemäämme maailmaa. Tänään kuitenkin ymmärrämme, ettei ongelma varsinaisesti ollut maailman tilassa. Meidän omat käsityksemme ja asenteemme tekivät mahdottomaksi löytää mukavaa paikkaa siinä.

Asenteemme ja käsityksemme ovat linssit, joiden läpi näemme elämämme. Jos linssimme ovat likaiset tai tahraiset, elämämme näyttää sumealta. Jolleivät asenteemme ole huolella terävöitettyjä, koko maailma näyttää vääristyneeltä. Nähdäksemme maailman selkeästi, meidän täytyy pitää asenteemme ja käsityksemme puhtaina, vapaina asioista kuten kauna, kieltäminen, itsesääli ja umpimielisyys. Varmistaaksemme, että näkymämme elämästä on tarkennettu kohdalleen, meidän täytyy verrata käsityksiämme todellisuuden kanssa.

Addiktiossamme parhaatkin ajatuksemme estivät meitä näkemästä selkeästi maailmaa tai omaa osuuttamme siinä. Toipuminen antaa mahdollisuuden tarkistaa asenteellisten lasiemme vahvuudet. Riisumalla kieltomme ja korvaamalla ne uskolla, rehellisyydellä itseä kohtaan, nöyryydellä ja vastuullisuudella, askeleet auttavat meitä näkemään elämämme kokonaan uudella tavalla. Askeleet vielä auttavat meitä pitämään hengelliset linssimme puhtaina, rohkaisten meitä säännöllisesti tarkastelemaan käsityksiämme, asenteitamme ja tekojamme.

Nykyään, nähtynä puhtaiden uskon ja toipumisen linssien läpi, maailma näyttää lämpimältä, houkuttelevalta paikalta elää.


Juuri tänään: Tarkastelen maailmaa ja elämääni ohjelmani puhtailla hengellisillä linsseillä.



Epävirallinen käännös "Just for Today"  -  kirjasta, vain NA:n sisäiseen käyttöön.

