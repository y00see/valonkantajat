Yksinäisyyden loppu
Lokakuun 14

"Nimettömistä Narkomaaneista saamani rakkauden myötä minulla ei ole enää mitään tekosyytä yksinäisyydelle."
Perusteksti s. 262

Addiktio on yksinäinen sairaus. Saatamme olla ihmisten ympäröimänä, mutta ennemmin tai myöhemmin addiktiomme saa aikaan kuilun meidän ja jopa kaikkein rakkaimpiemme välille. Monet meistä ajautuvat Nimettömiin Narkomaaneihin epätoivoisen yksinäisyyden vuoksi.

Vaikka saatamme lähestyä NA:ta varoen ja epäillen, meidät toivotetaan tervetulleeksi halauksen, hymyn ja lämpimän "tule takaisin" toivotuksen kera. Tämä voi olla ensimmäinen paikka todella pitkään aikaan, jossa olemme tunteneet itsemme tervetulleiksi. Katsomme kun muut juttelevat ja nauravat, ja lähtevät kokouksen jälkeen porukalla paikalliseen kahvilaan puhumaan lisää. Mietimme olisiko meidänkin mahdollista tulla osaksi tätä rakastavaa porukkaa.

Tapamme eristäytyä voi vaikeuttaa liittymistämme. Ajan myötä kuitenkin, alamme tuntea olevamme enemmän "osa porukkaa" kuin "ulkopuolinen." Pian kun menemme ryhmään, olomme on jo kotoisa. Alamme saada ystäviä ja elämämme alkaa muuttua.

NA opettaa meille miten eristyksestä pääsee pois. Kotiryhmässämme muodostuneiden ensimmäisten varovaisten ystävyyssuhteiden myötä opimme, ettei ystävystyminen ole vaikeaa. Tunne jonnekin kuulumisesta tulee kun jaamme itsemme toisten kanssa.


Juuri tänään: Olen kiitollinen ystävyyssuhteista, jotka korkeampi voimani on antanut NA:sta. Heidän ansiostaan en ole enää yksinäinen.



Epävirallinen käännös "Just for Today"  -  kirjasta, vain NA:n sisäiseen käyttöön.

