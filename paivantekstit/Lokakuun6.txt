Hyvityksiä ilman odotuksia
Lokakuun 6.

"Mielikuvat varsinaisesta hyvittämisestä voivat muodostua suuriksi esteiksi sekä luettelon laatimiselle että hyvittämisen halun syntymiselle" 
Perusteksti s.43


Kahdeksas askel edellyttää meidän tulevan halukkaiksi hyvittämään kaikkia vahingoittamiamme ihmisiä. Kun lähestymme tätä askelta, saatamme pohtia minkä lopputuloksen hyvityksemme saavat aikaan. Annetaanko meille anteeksi? Vapautus pitkäaikaisesta syyllisyydestä? Vai panevatko vahingoittamamme ihmiset meidät tervaan ja höyheniin?

Meidän on luovuttava taipumuksestamme hakea synninpäästöä, jos odotamme saavamme Kahdeksannen ja Yhdeksännen askeleen hengellisen hyödyn. Jos lähestymme näitä askelia odottaen jotain, tulemme todennäköisesti pettymään tuloksiin. Haluamme kysyä itseltämme, asetammeko toiveita anteeksiannon saamiseen henkilöltä jolle teemme hyvitystä? Tai ehkä odotamme että joku ymmärtävä velkoja antaa velkamme anteeksi, liikututtuaan kyyneliin epäonnisen tarinamme vuoksi?

Meidän täytyy olla halukkaita tekemään hyvityksiä riippumatta lopputuloksesta. Voimme suunnitella hyvityksemme, mutta emme voi suunnitella lopputulosta. Vaikka emme saisikaan täyttä anteeksiantoa kaikilta joille olemme hyvityksen velkaa, opimme antamaan itsellemme anteeksi. Tämän tapahtuessa huomaamme, ettei meidän enää tarvitse kantaa mukanamme menneisyyden taakkaa.


Juuri tänään: Luovun kaikista odotuksistani niitä kohtaan, joille olen velkaa hyvityksen.



Epävirallinen käännös "Just for Today"  -  kirjasta, vain NA:n sisäiseen käyttöön.

