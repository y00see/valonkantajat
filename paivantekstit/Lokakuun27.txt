Tässä hetkessä eläminen
Lokakuun 27.

"Haluamme katsoa menneisyyttämme kasvoista kasvoihin  -  nähdä, mitä se todella oli ja päästää siitä irti niin, että voimme elää tätä päivää."
Perusteksti s. 30


Monille meistä menneisyys on kuin paha uni. Elämämme ei ole enää samanlaista, mutta meillä on vielä hiipuvia, voimakkaasti tunnelatautuneita muistoja todella epämiellyttävästä menneisyydestä. Syyllisyys, pelko ja viha, jotka kerran hallitsivat meitä, voivat luikerrella uuteen elämäämme vaikeuttaen ponnistuksiamme muuttua ja kasvaa. 

Kaksitoista askelta on se toimintakaava, joka opettaa meitä laittamaan menneisyytemme oikealle paikalleen. Neljännen ja viidennen askeleen kautta tulemme tietoiseksi, ettei vanha käyttäytymismallimme toimi. Kuudennessa ja seitsemännessä askeleessa pyydämme Korkeampaa Voimaamme vapauttamaan meidät luonteemme heikkouksista, ja alamme vapautua meitä vuosia vaivanneesta syyllisyydestä, sekä pelosta. Kahdeksannen ja yhdeksännen askeleen sovitusteoilla osoitamme toisille, että elämämme on muuttumassa. Emme ole enää menneisyyden hallitsemia. Kerran kun menneisyys menettää hallintansa meihin nähden, olemme vapaita löytämään uusia tapoja elää, tapoja, jotka heijastavat sitä, keitä todella olemme. 


Juuri tänään: Minun ei tarvitse olla menneisyyden hallitsema. Elän tätä uutta päivää uutena ihmisenä, joksi olen tulossa.



Epävirallinen käännös "Just for Today"  -  kirjasta, vain NA:n sisäiseen käyttöön.



