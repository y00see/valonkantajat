Täysin valmiiksi tuleminen
Toukokuun 10.

"...näemme selvästi, miten nämä luonteen heikkoudet vaikuttavat elämäämme. Alamme toivoa vapautuvamme näistä vioista."
Perusteksti s. 37

Voi olla pitkä, usein koko eliniän kestävä prosessi tulla täysin valmiiksi luopumaan luonteen heikkouksista. Valmiuden tilamme kasvaa suorassa suhteessa näiden heikkouksien ja niiden aiheuttaman tuhon tiedostamisen kanssa.

Meillä voi olla vaikeuksia nähdä sitä tuhoa, mitä luonteemme heikkoudet aiheuttavat omassa elämässämme ja meitä ympäröivien ihmisten elämissä. Jos näin on, meidän kannattaisi pyytää korkeampaa voimaamme näyttämään edistyksemme tiellä olevat esteet. 

Kun luovumme vajavuuksistamme, ja kun huomaamme niiden vaikutuksen vähenevän, huomaamme, että rakastava Jumala korvaa luonteemme heikkoudet hyvillä ominaisuuksilla. Siinä, missä ennen olimme pelokkaita, olemme nyt rohkeita. Siinä, missä ennen olimme itsekkäitä, olemme nyt anteliaita. Harhakuvitelmat itsestämme katoavat ja ne korvautuvat rehellisyydellä itseämme kohtaan ja itsemme hyväksymisellä.

Kyllä, täysin valmiiksi tuleminen tarkoittaa, että tulemme muuttumaan. Jokainen uusi valmiuden taso tuo uusia lahjoja. Perusluonteemme muuttuu ja huomaamme pian, että valmiutemme ei johdu ainoastaan tuskasta, vaan myös halukkuudesta kasvaa hengellisesti.


Juuri tänään: Nostan valmiuteni tilaa tulemalla tietoisemmaksi vajavuuksistani.



Epävirallinen käännös "Just for Today"  -  kirjasta, vain NA:n sisäiseen käyttöön.




