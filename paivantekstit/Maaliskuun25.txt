Minä en pysty, mutta me pystymme
Maaliskuun 25.

"Addiktion eristyneisyydestä löydämme tien yhteisen toipumisen yhdistämien ihmisten toveriseuraan... Uskomme, voimamme ja toivomme tulevat ihmisiltä, jotka jakavat toipumisensa..."
Perusteksti s. 106
                                                                               
Älä myönnä heikkoutta, salaa kaikki vajavuudet, kiellä jokainen epäonnistuminen, pärjää yksin  -  tämän oli se uskontunnustus, jota monet meistä seurasivat. Kielsimme olevamme voimattomia addiktioomme nähden ja että elämämme oli tullut hallitsemattomaksi, kaikista päinvastaisista todisteista huolimatta. Monet meistä eivät olisi antautuneet ilman vakuuttumista siitä, että on jotain jonka vuoksi kannattaa antautua. Monet meistä ottivat ensimmäisen askeleensa vasta kun meillä oli todisteita siitä, että addiktit voivat toipua Nimettömissä Narkomaaneissa.

NA:ssa löydämme muita, jotka ovat olleet samoissa kiperissä tilanteissa, joilla on samat tarpeet ja jotka ovat löytäneet toimivat työkalut itselleen. Nämä addiktit ovat halukkaita jakamaan nuo työkalut kanssamme ja antamaan meille tarvitsemaamme tunneperäistä tukea meidän opetellessa käyttämään niitä. Toipuvat addiktit tietävät kuinka tärkeää muiden auttaminen voi olla, koska heille itselleen on annettu tätä apua. Kun meistä tulee osa Nimettömiä Narkomaaneja, liitymme kaltaistemme addiktien seuraan, ihmisten ryhmään, jotka tietävät auttavansa toisiaan toipumisessa.


Juuri tänään: Liityn toipumisen ketjuun. Löydän kokemuksen, voiman ja toivon mitä tarvitsen Nimettömien Narkomaanien toveriseurassa.



Epävirallinen käännös "Just for Today"  -  kirjasta, vain NA:n sisäiseen käyttöön.



