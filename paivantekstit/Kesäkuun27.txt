Muutos ja kasvu
Kesäkuun 27.

"Kun joku huomauttaa jostakin vajavuudestamme, saatamme ensiksi asettua puolustuskannalle. Kasvun varaa on aina."
Perusteksti s. 35
	
Toipuminen on tapahtumasarja, joka tuo muutosta elämäämme. Tarvitsemme tätä muutosta, jos aiomme jatkaa kasvuamme kohti vapautta. On tärkeää pitää mielemme avoimena, kun joku huomauttaa vajavuuksistamme, sillä nämä ihmiset tarjoavat meille tilaisuuksia muuttua ja kasvaa. Puolustuskannalle asettuminen rajoittaa kykyämme vastaanottaa heidän tarjoamaan apua; puolusteluista luopuminen avaa ovet muutokseen, kasvuun ja uuteen vapauteen.

Jokainen päivä toipumisessa tulee tuomaan tilaisuuden edelleen muuttua ja kasvaa. Mitä paremmin opimme ottamaan muutoksen vastaan avoimin mielin ja sydämin, sitä enemmän kasvamme ja sitä luontevammaksi toipumisemme meille tulee.


Juuri tänään: Tervehdin jokaista kasvun paikkaa avoimin mielin.



Epävirallinen käännös "Just for Today"  -  kirjasta, vain NA:n sisäiseen käyttöön.


