Itsetutkistelu
Maaliskuun 16.

"Perusteellisen ja pelottoman moraalisen itsetutkistelun tarkoituksena on eritellä elämässämme vallitsevaa sekasortoa ja ristiriitaisuutta niin, että voimme saada selville keitä todella olemme."
Perusteksti s. 29

Käyttävät addiktit ovat ryhmä hämmentyneitä ja hämmentäviä ihmisiä. On vaikea sanoa, yhdestä hetkestä toiseen, mitä he tulevat tekemään tai keitä he tulevat olemaan. Tavallisesti addikti on itse aivan yhtä hämmentynyt kuin muutkin.

Kun käytimme, sanelivat addiktiomme tarpeet käytöksemme. Monet meistä samaistavat yhä persoonallisuutensa läheisesti käyttöaikojen käyttäytymiseen, mikä aiheuttaa meissä häpeän ja epätoivon tunteita. Tänään meidän ei tarvitse olla sellaisia addiktiomme muovaamia ihmisiä kuin joskus ennen olimme  -  toipuminen on tuonut meille mahdollisuuden muuttua.

Voimme käyttää neljännen askeleen itsetutkistelua nähdäksemme entisen käyttöelämän tarpeiden yli ja oppiaksemme tuntemaan millaisia haluamme tänään olla. Kun kirjoitamme käyttäytymisestämme ja huomaamme, miltä se meistä tuntuu, voi se auttaa meitä ymmärtämään, millaisia haluamme olla. Itsetutkistelumme auttaa meitä näkemään yli huumekierteen vaatimusten ja yli halumme olla rakastettuja ja hyväksyttyjä  -  meille selviää, millaisia pohjimmiltamme olemme. Alamme ymmärtää, mikä on meille hyväksi, ja millaista haluamme elämämme olevan. Tästä alkaa omaksi itseksemme tuleminen.


Juuri tänään: Jos haluan selvittää, kuka olen, tarkastelen sitä, millainen olen ollut ja millaiseksi haluan tulla.



Epävirallinen käännös "Just for Today"  -  kirjasta, vain NA:n sisäiseen käyttöön.



