Vastuullisuus
Lokakuun 24.

"Emme ole vastuussa sairaudestamme, vain toipumisestamme. Kun alamme soveltaa oppimaamme, elämämme alkaa muuttua kohti parempaa."
Perusteksti s. 99


Mitä pidemmälle etenemme toipumisessamme, sitä vähemmän me vältämme vastuuta itsestämme ja teoistamme. Soveltamalla NA-ohjelman periaatteita kykenemme muuttamaan elämäämme. Olemassaolomme saa uuden tarkoituksen, kun hyväksymme vastuun ja sen mukanaan tuoman valinnanvapauden. Emme pidä toipumistamme itsestään selvyytenä.

Otamme vastuun toipumisestamme työskentelemällä kahtatoista askelta kummimme kanssa. Käymme kokouksissa säännöllisesti, sekä jaamme tulokkaan kanssa sen, minkä olemme ilmaiseksi saaneet: toipumisen lahjan. Osallistumme kotiryhmämme toimintaan ja hyväksymme oman osuutemme vastuusta jakaa toipumiskokemus vielä kärsivän addiktin kanssa. Kun opimme, kuinka harjoittaa tehokkaasti hengellisiä periaatteita kaikilla elämämme alueilla, elämämme laatu paranee.


Juuri tänään: Käyttämällä niitä hengellisiä apuvälineitä, joita olen toipumisessani saanut, olen halukas ja kykenevä tekemään vastuullisia valintoja.



Epävirallinen käännös "Just for Today"  -  kirjasta, vain NA:n sisäiseen käyttöön.

