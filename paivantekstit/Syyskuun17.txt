Kulkeminen viidennen askeleen läpi	
Syyskuun 17.

"Saatamme ajatella että olemme tehneet tarpeeksi, kun olemme kirjoittaneet menneisyydestämme. Tähän erehdykseen meillä ei ole varaa."
Perusteksti s. 35


Jotkut meistä eivät ole kovin innokkaita kirjoittamaan neljättä askelta. Toiset tekevät sitä pakkomielteisen liioitellusti. Kummimme suureksi ihmetykseksi, teemme luetteloa itsestämme uudestaan ja uudestaan.

Saamme selville kaiken mikä kertoo siitä miksi olimme sellaisia kuin olimme. Ajattelemme, että menneisyyden ajatteleminen, siitä puhuminen ja kirjoittaminen riittää. Jätämme huomiotta kummimme ehdotukset siitä, että tulisimme täysin valmiiksi poistamaan vajavuuksiamme tai korjaamaan vahinkoa jota olemme aiheuttaneet. Yksinkertaisesti kirjoitamme lisää noista vajavuuksista ja jaamme tuoreita näkemyksiämme. Lopulta puhki kulunut kummimme vetäytyy luotamme itsepuolustukseksi. 

Niin erikoiselta kuin tämä saattaakin vaikuttaa, moni meistä on löytänyt itsensä juuri tuollaisesta tilanteesta. Sen ajatteleminen mikä meissä oli vialla, siitä kirjoittaminen ja puhuminen sai meidät tuntemaan, että asia oli hallinnassamme. Ennemmin tai myöhemmin kuitenkin huomasimme, että olimme jumissa ongelmiemme kanssa, eikä ratkaisua näkynyt missään. Tiesimme, että jos halusimme elää toisin, meidän täytyi mennä eteenpäin ohjelmamme viidennessä askeleessa. Aloimme etsiä halukkuutta antaa korkeamman voimamme poistaa luonteemme vajavuudet, joista olimme tulleet täysin tietoiseksi. Hyvitimme tekoja joilla olimme aiheuttaneet tuhoa, toimiessamme noiden vajavuuksien mukaan. Vasta sitten aloimme kokea hengellisen heräämisen tuomaa vapautta. Tänään emme enää ole uhreja, olemme vapaita menemään eteenpäin toipumisessamme. 


Juuri tänään: Vaikka neljäs ja viides askel ovatkin välttämättömiä, ne eivät yksin riitä toipumiseen hengellisesti ja tunne-elämältämme. Otan nuo askeleet ja toimin niiden mukaan.

Epävirallinen käännös "Just for Today"  -  kirjasta, vain NA:n sisäiseen käyttöön.

