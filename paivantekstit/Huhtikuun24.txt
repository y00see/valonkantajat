Kaksitoista elämän askelta
Huhtikuun 24.

"Pidättäytymisen ja Nimettömien Narkomaanien kahdentoista askeleen työskentelyn kautta elämästämme on tullut hyödyllistä."
Perusteksti s. 9

Ennen Nimettömiin Narkomaaneihin tuloamme oli elämämme keskittynyt käyttämiseen. Yleensä meille ei jäänyt energiaa työhön, ihmissuhteisiin eikä muihinkaan asioihin. Palvelimme ainoastaan addiktiotamme.

Nimettömien Narkomaanien kaksitoista askelta tarjoavat yksinkertaisen keinon kääntää elämämme suuntaa. Aloitamme pysymällä puhtaana, päivän kerrallaan. Kun voimavaramme eivät enää kanavoidu addiktioomme, huomaamme, että meillä on voimia tavoitella muitakin kiinnostavia asioita. Kasvaessamme toipumisessa opimme lujittamaan terveitä ihmissuhteita. Meistä tulee luotettavia työntekijöitä. Harrastukset ja virkistykset tuntuvat houkuttelevammilta. Nimettömiin Narkomaaneihin osallistumalla autamme muita.

Nimettömät Narkomaanit ei lupaa meille, että löydämme hyviä työpaikkoja, rakastavia ihmissuhteita tai tyydytystä tuottavan elämän. Mutta, työskennellessämme kahtatoista askelta parhaamme mukaan, huomaamme voivamme tulla ihmisiksi, jotka kykenevät löytämään työtä, luomaan rakastavia ihmissuhteita ja auttamaan muita. Lakkaamme palvelemasta sairauttamme ja alamme palvella Jumalaa ja muita ihmisiä. Kaksitoista askelta ovat avain muutokseen elämässämme.


Juuri tänään: Minulla on viisautta käyttää kahtatoista askelta elämässäni ja rohkeutta kasvaa toipumisessani. Harjoitan ohjelmaani tullakseni vastuuntuntoiseksi ja hyödylliseksi yhteiskunnan jäseneksi.



Epävirallinen käännös "Just for Today"  -  kirjasta, vain NA:n sisäiseen käyttöön.



