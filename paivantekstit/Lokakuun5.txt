Pyydä armoa, älä oikeutta
Lokakuun 5.

"Monille meistä oli vaikeaa myöntää, että olimme aiheuttaneet vahinkoa muille... luovumme puolusteluistamme ja lopetamme pitämästä itseämme uhreina."
Perusteksti s. 37


Elämämme kehittyy mukavasti. Asiat sujuvat, ja jokainen vuosi toipumisessa tuo lisää materiaalisia ja hengellisiä anteja. Meillä voi olla jonkin verran rahaa pankissa, uusi auto, tai vakaa parisuhde. Meillä on jossain määrin itseluottamusta ja uskomme korkeampaan voimaan vahvistuu.

Sitten, jotain tapahtuu. Joku murtautuu uuteen autoomme ja varastaa stereot, tai parisuhdekumppanimme tulee uskottomaksi. Koemme heti olevamme uhreja. "Missä on oikeudenmukaisuus?", valitamme. Mutta, jos palautamme mieleemme oman entisen käyttäytymisemme, saatamme huomata syyllistyneemme itsekin aivan samoihin tekoihin, joiden kohteeksi olemme juuri joutuneet. Tajuamme, ettemme todella haluaisi oikeutta  -  emme itsellemme emmekä muille. Haluamme armoa.

Kiitämme rakastavaa Jumalaa saamastamme myötätunnosta ja arvostamme kaikkia kallisarvoisia toipumisen tuomia lahjoja.


Juuri tänään: Rukoilen armoa, en oikeutta. Olen kiitollinen saamastani myötätunnosta ja armahdan puolestani muita.



Epävirallinen käännös "Just for Today"  -  kirjasta, vain NA:n sisäiseen käyttöön.


