Harjoitellen rehellisyyttä
Elokuun 2.

"Kun koemme joutuneemme ansaan tai ahdinkoon, rehellisyys vaatii suurta hengellistä ja tunneperäistä voimaa."
Perusteksti s. 93


Monet meistä yrittävät keplotella itsensä ulos vaikeista paikoista olemalla epärehellisiä, vain joutuakseen nöyrtymään myöhemmin kertomaan totuuden. Joillekin meistä on kerrotun vääristely itsestään selvää, vaikka voisimme helposti kertoa silkan alastoman totuuden. Joka kerta kun yritämme vältellä rehellisyyttä, se iskee meitä takaisin. Rehellisyys voi tuntua epämukavalta, mutta vaikeudet jotka joudumme sietämään epärehellisyytemme seurauksena, ovat tavallisesti huomattavasti pahemmat kuin ne, joita koemme totuuden kertomisen johdosta.

Rehellisyys on eräs toipumisen perusperiaatteista. Sovellamme tätä periaatetta toipumisemme alusta lähtien kun lopultakin myönnämme voimattomuutemme ja hallitsemattomuutemme. Jatkamme rehellisyyden periaatteen soveltamista käytäntöön joka kerta kun kohtaamme valinnan elämisestä kuvitelmissa vai elämisestä elämää sen omilla ehdoilla. Rehellisyyden opettelu ei aina ole helppoa varsinkaan sen peittelyn ja petollisuuden jälkeen jota niin monet meistä harjoittivat addiktiossaan. Äänemme saattavat väristä kun kokeilemme juuri löytämäämme rehellisyyttä. Mutta ennen pitkää, suustamme pääsevä totuuden ääni poistaa kaikki epäilyt; Totuus tuntuu hyvältä! On helpompaa elää totuudessa kuin valheessa.


Juuri tänään: Otan rehellisesti elämän vastaan, kaikkine paineineen ja vaatimuksineen. Harjoitan rehellisyyttä, jopa silloin kun se on epämiellyttävää. Totuus ei vahingoita, vaan auttaa pyrkimyksissäni elää puhtaana ja toipua.



Epävirallinen käännös "Just for Today"  -  kirjasta, vain NA:n sisäiseen käyttöön.

