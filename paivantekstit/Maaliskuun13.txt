Erityisen tärkeä henkilö
Maaliskuun 13.

"Kummin kanssa voimme oppia rakentamaan luottamukseen ja rehellisyyteen perustuvan ihmissuhteen. Jaetun kokemuksen kautta voi kummi toimia kuin peilinä henkilökohtaisessa kasvussa."
Pamfletti nro. 11, Kummisuhde

Olemme pyytäneet jotakin kummiksemme ja syyt, joita meillä on juuri tietyn henkilön pyytämiseen, ovat yhtä lukuisia kuin hiekanjyvät rannalla. Olemme ehkä kuulleet hänen jakavan kokemustaan puhujakokouksessa ja pitäneet häntä hauskana ja inspiroivana. Saatoimme ajatella, että tuolla henkilöllä on iso auto ja itsekin voisimme saada sellaisen jos työskentelisimme samaa ohjelmaa kuin hän. Tai voi olla, että asumme pienessä kaupungissa ja hän oli ainoa, jolla oli aikaa auttaa.

Riippumatta siitä, mitkä olivat alkuperäiset syymme hankkia se kummi, joka meillä on, huomaamme varmasti, että syyt hänen pitämiseen eroavat niistä melkoisesti. Kummi voi yllättäen ällistyttää meidät jollakin hämmästyttävällä näkemyksellään, joka saa meidät ihmettelemään olisiko hän voinut salaa vilkuilla neljättä askeltamme. Tai saatamme olla käymässä läpi jonkinlaista elämänkriisiä ja hänen kokemuksensa samasta ongelmasta auttaa meitä tavalla mitä emme koskaan kuvitelleet mahdolliseksi. Soitamme kummillemme tuskastuneena ja hän ottaa puheeksi jonkin huolehtivan sanonnan, joka todella aidosti lohduttaa.

Mikään tällainen kummimme merkittävä saavutus ei ole pelkkää sattumaa. Hän on yksinkertaisesti kulkenut samaa polkua ennen meitä. Korkeampi voima on sijoittanut tuon niin tärkeän henkilön elämäämme ja olemme kiitollisia hänen läsnäolostaan.


Juuri tänään: Annan arvoa erityisen tärkeälle henkilölle elämässäni  -  kummilleni.



Epävirallinen käännös "Just for Today"  -  kirjasta, vain NA:n sisäiseen käyttöön.



