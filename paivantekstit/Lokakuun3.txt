Omasta tahdosta luopuminen 
Lokakuun 3.

"Ennen niin suuri ja hallitseva oma minä siirtyy takapenkille, koska olemme sopusoinnussa rakastavan Jumalan kanssa. Kadottaessamme oman tahtomme huomaamme elävämme rikkaampaa, onnellisempaa ja paljon täydempää elämää".
Perusteksti s. 115


Addiktio ja oma-tahto kulkevat käsi kädessä. Hallitsemattomuus, jonka myönsimme ensimmäisessä askeleessa, oli yhtälailla omantahtomme kuin kroonisen huumeidenkäyttömme tuote. Ja tänään, oman tahtomme mukaan eläminen voi tehdä elämästämme ihan yhtä hallitsematonta, kuin se oli käyttäessämme. Kun meidän ideamme, meidän halumme ja meidän vaatimuksemme ottavat ensimmäisen sijan elämässämme huomaamme olevamme jatkuvasti ongelmatilanteissa kaikkien ja kaiken ympärillämme kanssa. 

Oma tahto heijastaa turvautumista itseemme. Ainoa asia joka vapauttaa meidät omasta tahdostamme ja ongelmista joita se tuo elämäämme, on lakata turvautumasta itseemme ja turvautuen sen sijaan rakastavan jumalan tarjoamaan johdatukseen ja voimaan.

Päätöksiä tehdessämme, meitä on kehotettu toimimaan hengellisten periaatteiden, ei oman tahtomme mukaan. Meitä on kehotettu etsimään korkeamman voimamme johdatusta, jolla on laajempi näkemys asioihin, kuin itsellämme. Tehdessämme näin, huomaamme elämämme sujuvan aina vain helpommin meitä ympäröivien asioiden kanssa. Enää emme sulje itseämme elämänkulun ulkopuolelle, meistä tulee osa sitä ja löydämme täysinäisyyden joka toipumisella on meille tarjota.


Juuri tänään: Etsin vapautta itsestäni ja omantahtoni aiheuttamista ongelmatilanteista. Yritän parantaa tietoista yhteyttä ymmärrykseni mukaisen jumalan kanssa, etsien johdatusta ja voimaa jota tarvitsen elääkseni sopusoinnussa maailman kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.

