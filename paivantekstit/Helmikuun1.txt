Vastoinkäymiset
Helmikuun 1.


"Tunsimme olevamme erilaisia... Vasta antauduttuamme voimme päästä addiktion aiheuttamasta vieraantumisesta."
Perusteksti s. 24

"Ette te kuitenkaan ymmärrä!", sopersimme yrittäen peitellä sitä. "Olen erilainen! Minulla on oikeasti rankkaa!" Näitä sanoja käytimme vähän väliä huumekierteessämme, joko yrittäessämme paeta tekojemme seurauksia tai sitten vältelläksemme noudattamasta sääntöjä, jotka pätivät kaikkiin muihin. Ehkä huusimme niin ensimmäisessä kokouksessamme. Ehkä olemme jopa aivan äskettäin huomanneet ruikuttavamme samalla tavalla.

Kovin monet meistä kokevat olevansa erilaisia tai ainutlaatuisia. Addikteina osaamme käyttää melkein mitä tahansa syynä eristäytyä. Ei kuitenkaan ole olemassa veruketta jäädä toipumisen ulkopuolelle, mikään ei tee meistä ohjelmaan kelvottomia  -  kuolemanvakava sairaus, ei köyhyys, ei mikään. On olemassa tuhansia addikteja, jotka ovat löytäneet toipumisen huolimatta kohtaamistaan todellisista vastoinkäymisistä. Ohjelmaa työskentelemällä on heidän hengellinen tietoisuutensa kasvanut huolimatta noista vastoinkäymisistä  -  tai ehkä niiden ansiosta.

Henkilökohtaiset olosuhteemme ja eroavuutemme ovat merkityksettömiä toipumisen suhteen. Luopumalla ainutlaatuisuudestamme ja antautumalla tähän yksinkertaiseen elämäntapaan tulemme varmasti kokemaan, että tunnemme kuuluvamme johonkin. Se, että tunnemme kuuluvamme johonkin, antaa meille voimia kohdata elämä, vaikeuksineen päivineen.


Juuri tänään: Luovun ainutlaatuisuudestani mennä ja otan avosylin vastaan toipumisen periaatteet, jotka ovat yhteisiä niin monien muiden kanssa. Vaikeuteni eivät sulje minua toipumisen ulkopuolelle, vaan paremminkin vetävät minua sen puoleen.



Epävirallinen käännös "Just for Today"  -  kirjasta, vain NA:n sisäiseen käyttöön.


