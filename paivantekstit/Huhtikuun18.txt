"Ymmärrän"
Huhtikuun 18.

"Pyysimme häntä nöyrästi poistamaan vajavuutemme."
Seitsemäs askel

Kun kerran olemme tulleet täysin valmiiksi antamaan poistaa luonteemme vajavuudet, ovat monet meistä täysin valmiita! Ironisesti: juuri silloin vaikeudet alkavat. Mitä enemmän kamppailemme hankkiutuaksemme eroon jostain tietystä heikkoudesta, sitä vahvemmaksi tuo vajavuus näyttää tulevan. On todella nöyryyttävää huomata, että emme ole voimattomia ainoastaan addiktiomme suhteen, vaan myös omiin luonteenvirheisiimme nähden.

Lopulta välähtää. Seitsemäs askel ei ehdota, että itse hankkiutuisimme eroon vajavuuksistamme, vaan että pyydämme korkeampaa voimaamme vapauttamaan meidät niistä. Päivittäisten rukoustemme keskeinen teema alkaa muuttua. Myöntäen kyvyttömyytemme tehdä itsestämme täydellisiä, vetoamme korkeampaan voimaamme pyytäen, että hän tekisi meille sen, mitä itse emme pysty itsellemme tekemään. Ja odotamme.

Ohjelmamme voi pysähtyä moneksi päiväksi seitsemännessä askeleessa. Emme luultavasti koe yhtäkkistä, täydellistä vapautusta heikkouksista  -  usein kuitenkin koemme hienoisia muutoksia näkemyksissämme itsestämme ja muista. Seitsemännen askeleen silmin alamme nähdä ihmiset ympärillämme vähemmän kriittisellä tavalla. Tiedämme, että aivan kuten me itsekin, kamppailevat monet heistä vajavuuksiensa kanssa, joista eroon pääseminen olisi heille suuri ilo. Tiedämme, että aivan kuten me itsekin, he ovat voimattomia omien heikkouksiensa suhteen. Mietimme, rukoilevatko hekin nöyrästi vajavuuksiensa poistamista.

Alamme arvioida muita samaan tapaan kuin olemme oppineet arvioimaan itseämme, empatiasta syntyneellä nöyryydellä. Kun katselemme muita pitäen silmällä myös itseämme, voimme vihdoinkin sanoa: "Ymmärrän."


Juuri tänään: Jumala, auta minua näkemään seitsemännen askeleen silmin. Auta minua ymmärtämään.



Epävirallinen käännös "Just for Today"  -  kirjasta, vain NA:n sisäiseen käyttöön.


