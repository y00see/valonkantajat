Elämän hyväksyminen sellaisena kuin se on
Kesäkuun 22.

"Toipumisessa huomaamme, että on välttämätöntä hyväksyä todellisuus. Kerran kyettyämme siihen, emme enää pidä tarpeellisena käyttää huumeita yrittääksemme muuttaa havaintojamme."
Perusteksti s. (87)

Huumeilla oli tapana toimia puskurinamme elämän täyttä voimaa vastaan. Kun lopetamme huumeiden käyttämisen ja alamme toipua, huomaamme kohtaavamme elämän kasvoista kasvoihin. Voimme kokea pettymystä, turhautumista tai vihaa. Asiat eivät mene niin kuin haluaisimme niiden menevän. Addiktiossamme viljelemämme itsekeskeisyys on vääristänyt käsityksemme elämästä; on vaikea päästää irti odotuksistamme ja hyväksyä elämä sellaisena kuin se on.

Työskentelemällä Nimettömien Narkomaanien kahtatoista askelta opimme hyväksymään elämämme. Meille selviää, kuinka muuttaa käsityksiämme ja päästää irti heikkouksistamme. Meidän ei enää tarvitse vääristellä totuutta eikä paeta tilanteita. Mitä enemmän harjoitamme näiden askeleiden sisältämiä periaatteita, sitä helpommaksi muuttuu elämän hyväksyminen juuri sellaisena kuin se eteemme tulee.


Juuri tänään: Harjoittelen itseni hyväksymistä harjoittamalla kahtatoista askelta.



Epävirallinen käännös "Just for Today"  -  kirjasta, vain NA:n sisäiseen käyttöön.


