Toipuminen ei tapahdu yhdessä yössä	
Kesäkuun 6.

"Nimettömien Narkomaanien kaksitoista askelta on asteittain etenevä toipumisprosessi, joka perustuu päivittäiseen elämäämme."
Perusteksti s. 96
	
Oltuamme jonkin aikaa toipumisessa voimme joutua kohtaamaan jotain, mikä näyttää ylivoimaisilta henkilökohtaisilta ongelmilta, vihalta ja epätoivolta. Kun tajuamme mitä on menossa, voimme vaikertaa: "Mutta olen työskennellyt niin ankarasti. Luulin, että olin..."Toipunut, ehkä? Tuskinpa. Uudelleen ja uudelleen kuulemme, että toipuminen on jatkuva prosessi ja että me emme koskaan tule terveiksi. Kuitenkin joskus uskomme, että kun vain työskentelemme tarpeeksi askeleitamme, rukoilemme tarpeeksi tai käymme tarpeeksi kokouksissa, niin mahdollisesti... Niin, ehkä emme tule terveiksi, mutta kuitenkin joksikin!

Kyllä, me olemme "jotain". Olemme toipumassa  -  toipumassa huumekierteestä. Riippumatta siitä, miten paljosta olemme selviytyneet askelprosessin kautta, niin aina tulee lisää. Se, mitä emme muistaneet ensimmäisessä itsetutkistelussamme tai mitä siinä emme pitäneet tärkeänä, tulee aivan varmasti esiin myöhemmin. Jälleen, ja taas jälleen, käännymme askelprosessin puoleen selviytyäksemme siitä, mikä vaivaa meitä. Mitä enemmän käytämme hyväksemme tätä prosessia sitä enemmän luotamme siihen, koska voimme nähdä tulokset. Siirrymme vihasta ja katkeruudesta anteeksiantoon, kieltämisestä rehellisyyteen ja hyväksyntään, ja tuskasta tyyneyteen.


Juuri tänään: Teen tänään toipumiseni hyväksi mitä voin ja pidän toivoa yllä toipumisen jatkuvassa prosessissa.



Epävirallinen käännös "Just for Today"  -  kirjasta, vain NA:n sisäiseen käyttöön.



