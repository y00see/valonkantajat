Jumalan tahto tänään
Lokakuun 21.

"Tämä valinta vaatii jatkuvaa hyväksyntää,  jatkuvasti lisääntyvää uskoa, sekä päivittäistä sitoutumista toipumiseen."
Pamfletti nro. 14, Hyväksyntä, usko ja sitoutuminen erään addiktin kokemina


Joskus me todella elämme kolmatta askelta  -  ja se on upeaa! Emme kadu mennyttä, emme pelkää tulevaisuutta ja olemme yleisesti tyytyväisiä nykyisyyteen. Joskus taas emme ole kosketuksissa Jumalan tahtoon elämässämme.

Monet meistä haaveilivat poistavansa menneisyytemme virheitä, mutta menneisyyttä ei voi poistaa. Monet meistä ovat kiitollisia, että asia on näin, sillä menneisyyden kokemuksemme toivat meidät toipumiseen, josta tänään nautimme.   Ohjelmaa työskentelemällä voimme oppia hyväksymään menneisyyden ja tekemään sen kanssa sovinnon hyvittämällä väärät tekomme. Nuo samat kaksitoista askelta voivat auttaa lopettamaan tulevaisuutemme murehtimisen. Kun toteutamme NA:n periaatteita päivittäin kaikissa toimissamme, voimme jättää tulokset Korkeammalle Voimallemme.

Näyttää siltä, että voimakkaimman uskon omaavat jäsenemme ovat niitä, jotka pystyvät parhaiten elämään tässä hetkessä. Tyytyväisyys, kunnoitus ja kiitollisuus elämämme laatua kohtaan  -  nämä ovat elämään itseensä uskomisen tuloksia. Kun me noudatamme ohjelmamme periaatteita, tämä päivä on ainoa päivä, jota tarvitsemme.


Juuri tänään: Pyrin saamaan irti tästä päivästä mahdollisimman paljon ja luottamaan siihen, että eilinen ja huominen ovat Jumalan huomassa.



Epävirallinen käännös "Just for Today"  -  kirjasta, vain NA:n sisäiseen käyttöön.


