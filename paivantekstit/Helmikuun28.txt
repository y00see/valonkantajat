Suurin lahja
Helmikuun 28.

"Juuri löytämämme luottamus toimii lujana perustana tulevalle rohkeudelle."
Perusteksti s. 93

Alkaessamme käydä kokouksissa kuulemme muiden addiktien kertovan lahjoista, joita he ovat tämän ohjelman vaikutuksesta saaneet, asioista, joita emme koskaan olleet pitäneet "lahjoina". Eräs tällainen "lahja" on palautunut kyky kokea tunteita, jotka olimme pitkään nujertaneet huumeilla. Ei ole vaikea ajatella rakkautta, iloa ja onnea lahjoina, vaikka olisikin pitkä aika siitä kun olemme niitä kokeneet. Mutta entä "huonot" tunteet kuten viha, suru, pelko ja yksinäisyys? Sellaisia tunteita ei voi pitää lahjoina, ajattelemme. Loppujen lopuksi, kuinka voisimme olla kiitollisia asioista, joita haluamme paeta?!

Voimme tulla kiitollisiksi näistä tunteista elämässämme, jos laitamme ne oikeisiin mittasuhteisiinsa. On pidettävä mielessä, että olemme oppineet uskomaan rakastavaan korkeampaan voimaan, että olemme pyytäneet tätä voimaa pitämään huolta meistä ja että Korkeampi voimamme ei tee virheitä. Saamamme tunteet, sekä "hyvät" että "huonot", on annettu meille jostain syystä. Pitäessämme tämän mielessämme tulemme huomaamaan, ettei ole "huonoja" tunteita, ainoastaan opittavia läksyjä. Luottamuksemme ja Korkeamman voimamme huolenpito antavat meille tarvitsemaamme rohkeutta kohdataksemme kaikki mahdolliset päivittäiset tunteemme.

Kuten toipumisen alussa olemme kuulleet: "Korkeampi voimasi ei anna sinulle enempää kuin mitä kykenet käsittelemään yhden päivän aikana". Ja, kyky kokea tunteitamme on yksi toipumisen suurimmista lahjoista.


Juuri tänään: Yritän hyväksyä tunteeni, vakaana uskossa että minulla on rohkeutta kohdata kaikki tunteet, mitä elämässäni voi ilmetä.



Epävirallinen käännös "Just for Today"  -  kirjasta, vain NA:n sisäiseen käyttöön.


