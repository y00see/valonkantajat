Arvoista kiinni pitäminen
Lokakuun 19.

"...aika ja todellisuus tulivat kosketeltaviksi ja voimme tiedostaa monille meistä kauan kadoksissa olleita hengellisiä arvoja."
Perusteksti s. 96


Huumekierteessä olimme valmiita antamaan periksi kaikessa, mihin uskoimme, vain saadaksemme käsiimme lisää huumeita. Varastaessamme perheeltämme ja ystäviltämme, myydessämme itseämme tai valehdellessamme työnantajallemme emme välittäneet arvoista, jotka merkitsivät meille eniten. Joka kerta, kun annoimme periksi jossain tärkeänä pitämässämme vakaumuksessa, rapisi pala persoonallisuuttamme koossa pitävästä muurilaastista. Siihen aikaan, kun tulimme ensimmäiseen kokoukseemme, ei ollut jäljellä kuin rauniot entisestä itsestämme. 

Paikallistamme kadotetut arvomme, kun teemme ensimmäisen rehellisen itsetutkistelumme. Mutta kootaksemme persoonallisuutemme uudelleen, pidämme välttämättömänä pitää kiinni noista arvoista, vaikka kiusaus lakaista ne sivuun olisi kuinka suuri. Meidän täytyy olla rehellisiä  -  silloinkin, kun ajattelemme voivamme valehtelemalla huijata kaikkia. Jos emme välitä arvoistamme, niin huomaamme, että kaikkein perättömimpiä ovat jutut, joita olemme kertoneet itsellemme.

Emme halua alkaa uudelleen turmella mieltämme kaiken sen työn jälkeen, jonka olemme sen jälleenrakentamiseksi tehneet. On olennaisen tärkeää, että pidämme kiinni arvoistamme, tai meillä on vaarana langeta mihin tahansa. Mitä ikinä pidämmekään tärkeänä itsellemme, kunnioitamme sitä.


Juuri tänään: Pidän arvoista kiinni. Voimani on tulos arvojeni mukaan elämisestä.



Epävirallinen käännös "Just for Today"  -  kirjasta, vain NA:n sisäiseen käyttöön.

