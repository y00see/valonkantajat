Soita se puhelu
Tammikuun 16.

"Pelkäsimme, että jos paljastaisimme itsemme sellaisena kuin olimme, meidät varmaankin hylättäisiin... (Mutta) toveriseuramme jäsenet ymmärtävät meitä kyllä"
Perusteksti s. 35


Tarvitsemme ystäviämme NA:ssa  -  heidän kokemustaan, ystävyyttään, nauruaan, ohjaustaan ja vielä paljon muuta. Silti monet meistä epäröivät soittaa kummilleen tai käydä NA-ystävän luona. Emme halua tunkeutua heidän seuraansa. Ajattelemme kyllä soittaa jollekin, mutta emme tunne olevamme heidän aikansa arvoisia. Pelkäämme, että jos he ikinä oppivat tuntemaan meidät - todella tuntemaan meidät - niin he varmasti hylkäävät meidät.

Unohdamme, että muutkin NA:n jäsenet ovat samanlaisia kuin me. Emme ole tehneet mitään, olleet missään, tunteneet mitään sellaista, mihin toiset toipuvat addiktit eivät kykenisi samaistumaan. Mitä paremmin toiset meitä oppivat tuntemaan, sitä useammin kuulemme: "Olet oikeassa paikassa. Olet ystävien joukossa. Kuulut tänne. Tervetuloa!"

Unohdamme myös, että samoin kuin me tarvitsemme toisia ihmisiä, hekin tarvitsevat meitä. Emme ole ainoita, jotka tuntevat haluavansa kuulua jonnekin, jotka haluavat kokea ystävyyden lämpöä, jakaa kokemuksiaan jonkun kanssa. Jos eristäydymme muista jäsenistä, riistämme heiltä jotakin, mitä he tarvitsevat, mitä vain me voimme heille antaa; omaa aikaamme, seuraamme ja oman todellisen itsemme.

NA:ssa toipuvat addiktit pitävät huolta toisistaan. Puhelimen toisessa päässä ei ole odotettavissa torjuntaa, vaan rakkautta, lämpöä ja toinen samanlainen NA:n jäsen. Soita se puhelu!


Juuri tänään: NA:ssa olen ystävien parissa. Pyrin toisten seuraan sekä antaakseni että saadakseni toveruudessa.



Epävirallinen käännös "Just for Today"  -  kirjasta, vain NA:n sisäiseen käyttöön.


