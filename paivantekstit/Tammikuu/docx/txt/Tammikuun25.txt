Ylimääräinen lahja					
Tammikuun 25.

"Näemme sen tapahtuvan keskuudessamme joka päivä. Tämä ihmeen kaltainen täydellinen suunnanmuutos on osoitus henkisestä heräämisestä."
Perusteksti s. 55


Näemme heidän kävelevän ensimmäiseen kokoukseensa lyötyinä, mieli murtuneena. Heidän kärsimyksensä on ilmiselvää ja heidän toiveensa saada apua jopa sitäkin selvempää. He ottavat vastaan "tervetuloa" -avaimenperän ja menevät takaisin tuolilleen, tämän ponnistuksen vapisuttamina.

Näemme heidät uudelleen ja heidän olonsa näyttää vähän mukavammalta. He ovat löytäneet kummin ja käyvät kokouksissa joka ilta. He eivät vieläkään kohtaa katsettamme, mutta he nyökkäävät tunnistuksensa sille, mitä jaamme. Huomaamme toivon kipinän heidän silmissään ja he hymyilevät epävarmasti, kun kannustamme heitä tulemaan takaisin.

Muutamaa kuukautta myöhemmin he seisovat suorassa. He ovat oppineet ottamaan silmäkontaktin. He työskentelevät askelia kumminsa kanssa ja sen tuloksena ovat tervehtymässä. Kuuntelemme, kun he jakavat kokouksessa. Jälkeenpäin kokoamme tuoleja heidän kanssaan.

Muutaman vuoden kuluttua he puhuvat konventin työpajassa. Heillä on ihana, leikkisä luonne. He hymyilevät, kun näkevät meidät, halaavat meitä ja kertovat, etteivät olisi ikinä selvinneet ilman meitä. Ja he ymmärtävät, kun sanomme: "emme mekään ilman sinua".


Juuri tänään: Löydän iloa ollessani todistamassa jonkun muun toipumista.



Epävirallinen käännös "Just for Today"  -  kirjasta, vain NA:n sisäiseen käyttöön.


