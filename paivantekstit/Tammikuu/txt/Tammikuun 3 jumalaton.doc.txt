Suurin tarpeemme

Tammikuun 3.

”Lopulta määrittelemme uudelleen uskomme ja ymmärryksemme, kunnes
näemme, että suurin tarpeemme on saada tietoa Jumalan tahdosta meidän
suhteemme ja voimaa sen toteuttamiseen.”

Perusteksti s. 52

Tullessamme NA:han, meillä oli monenlaisia käsityksiä siitä, mitä
tarvitsemme. Jotkut meistä tavoittelivat henkilökohtaista omaisuutta.
Ajattelimme, että toipuminen on yhtä kuin aineellinen menestys. Mutta
se ei pidä paikkaansa. Tänään uskomme, että suurin tarpeemme on
hengellinen ohjaus ja voima.

Suurin vahinko, jonka addiktiomme on meille aiheuttanut, on se, joka on
kohdistunut hengellisyyteemme. Sairautemme on sanellut ensisijaiset
vaikuttimemme: hankimme huumeita, käytimme niitä ja koetimme keksiä,
miten saisimme niitä lisää. Valtavan huumeiden tarpeemme orjuuttamana
elämältämme puuttui tarkoitus ja yhteys. Olimme hengellisessä
vararikossa.

Ennemmin tai myöhemmin huomaamme, että suurin tarpeemme toipumisessa
on ”tieto Jumalan tahdosta meidän suhteemme ja voima sen
toteuttamiseen.” Silloin löydämme suunnan ja tarkoituksen, jonka
addiktiomme on meiltä kätkenyt. Jumalamme tahdosta me löydämme
vapauden omavoimaisuudesta. Yksin omat tarpeemme eivät enää ohjaa
meitä, olemme vapaita elämään tasa-arvoisina muiden kanssa.

Aineellisessa menestyksessä ei sinänsä ole mitään väärää. Mutta
ilman NA-ohjelman tarjoamaa hengellistä yhteyttä emme kohtaa
toipumisemme suurinta tarvetta siitä huolimatta kuinka
”menestyneitä” olemme.

Juuri tänään: Tavoittelen suurimman tarpeeni täyttymystä:
elävää, ohjaavaa yhteyttä käsitykseni mukaiseen Jumalaan.

Epävirallinen käännös ”Just for Today” – kirjasta, vain NA:n
sisäiseen käyttöön.

