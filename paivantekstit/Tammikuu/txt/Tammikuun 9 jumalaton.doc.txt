Vastaaminen kummini ystävällisyyteen

Tammikuun 9.

”Ihmissuhteiden luominen alkaa yleensä kummista.”

Perusteksti s. 62

Kummimme voi olla meille yltäkylläisenä toipumisen tiedon, viisauden
ja rakastavien sanojen lähteenä. He ovat tehneet niin paljon
hyväksemme. Kuunnelleet öiset puhelumme, sekä tuntikausia kestäneet
kertomuksemme toipumisestamme, he ovat uskoneet meihin ja uhranneet
aikaansa todistaakseen sen. He ovat rakastavasti, mutta lujasti
näyttäneet meille, miten olla rehellinen. Heidän loputon
myötätuntonsa myrskyisinä kausina on antanut meille voimaa jatkaa.
Heidän auttamistapansa on saanut meidät etsimään vastauksia
sisältämme ja sen seurauksena meistä on tullut kypsiä, vastuullisia
ja luottavaisia yksilöitä.

Vaikka kummimme on antanut meille niin runsaskätisesti, vaatimatta
koskaan korvausta, voimme monin tavoin osoittaa hänelle
kiitollisuuttamme. Kohtelemme kummiamme kunnioittavasti. He eivät ole
roskakoreja, joihin voimme kaataa kaikki elämämme roskat. Myös
heillä on omat koettelemuksensa, aivan kuten meilläkin ja joskus he
kaipaavat meidän tukeamme. He ovat myös ihmisiä, heilläkin on
tunteet ja he arvostavat sitä jos mekin välitämme heistä. Ehkä
heistä olisi mukava saada vaikka postikortti tai puhelinsoitto, joka
ilmaisisi rakkautemme.

Mitä tahansa teemmekin vastataksemme kummimme ystävällisyyteen, se
edistää omaa toipumistamme puhumattakaan siitä ilosta, jonka tuotamme
kummillemme.

Juuri tänään: Kummini on huolehtinut minusta silloin kun en ole
siihen itse kyennyt. Tänään teen jotain mukavaa hänelle.

Epävirallinen käännös ”Just for Today” – kirjasta, vain NA:n
sisäiseen käyttöön.

