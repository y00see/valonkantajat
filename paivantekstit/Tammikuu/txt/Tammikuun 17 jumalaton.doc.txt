Anteeksianto

Tammikuun 17.

”Oivaltaessamme tarvitsevamme anteeksiantoa olemme taipuvaisempia
antamaan itse helpommin anteeksi. Ainakin tiedämme, ettemme enää
tahallamme tee muiden elämää kurjaksi.”

Perusteksti s. 43

Käyttäessämme huumeita kohtelimme muita ihmisiä usein huonosti,
joskus jopa tarkoituksellisesti etsien keinoa tehdä heidän
elämäänsä kurjaksi. Toipumisessammekin saatamme yhä helposti
tuomita ihmisiä, koska kuvittelimme tietävämme miten heidän pitäisi
käyttäytyä. Mutta toipumisemme edetessä huomaamme yleensä, että
voidaksemme hyväksyä itsemme, meidän tulee hyväksyä myös muut
ihmiset.

Saattaa olla hyvinkin vaikeaa vain katsella, kun jonkun toiminta
vaikuttaa järjettömältä. Mutta jos onnistumme pysymään erillämme
ongelmasta, voimme alkaa elää ratkaisussa. Ja jos muiden tekemiset
loukkaavat meitä, voimme alkaa toteuttaa anteeksiantamisen periaatetta.

Juuri tänään: Pyrin mieluummin antamaan anteeksi kuin saamaan
anteeksi. Yritän toimia niin, että voin rakastaa myös itseäni.

Epävirallinen käännös ”Just for Today” – kirjasta, vain NA:n
sisäiseen käyttöön.

