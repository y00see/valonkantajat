Kiitollisuus

Tammikuun 10.

”Olen kiitollinen siitä, että olen oppinut uskomaan taas
elämään.”

IP nro 21 ”The loner”

Usko siihen että kaikki menee hyvin voi olla ratkaiseva tekijä kun
elämä on vaikeata. Kun toipumisemme ei suju toiveidemme mukaan,
kummimme voi ohjata meitä tekemään ”kiitollisuuslistan”. Kun
teemme sen, voimme sisällyttää listalle myös mahdollisen uskomme
itseämme suurempiin voimiin jotka auttavat löytämään uskoa
elämään. Yksi suurimmista lahjoista, jonka voimme saavuttaa
kahdentoista askeleen ohjelmalla, on kyky taas alkaa uskoa siihen, että
kaikki todellakin menee hyvin.

Kaksitoista askelta johdattavat meidät lempeästi kohti henkistä
heräämistä. Aivan kuten addiktiomme kehittyy vähitellen, samoin
myös henkinen elämämme kehittyy kun työskentelemme Nimettömien
Narkomaanien ohjelmaa. Askeleet ovat työkalu luoda tämä käyttäessä
rikkoutunut henkinen yhteys itseemme uudestaan. Tämä väkevä yhteys
antaa meille lujuutta ja varmuutta pysyä puhtaana kun tie alkaa tuntua
kuoppaiselta.

Olemmeko kiitollisia syventyneestä ymmärryksestämme omaan ajatteluun
ja toimintaamme? Muistammeko olla kiitollisia jokaisesta päivästä
ilman huumeita, siitä riippumatta mitä päivän aikana on tapahtunut?
Muistammeko sen, että sekä syvimpinä epätoivon, että suurimpina
ilon hetkinämme toveriseuran ja ohjelman tuki on luonamme, jos vain
annamme sille mahdollisuuden tulla luoksemme?

Toipumisemme on lahja, jota joskus erehdymme pitämään itsestään
selvänä. Jokaisena päivänä jonka pysymme puhtaana, me voimme olla
kiitollisia ja arvostaa kirkkaita ajatuksiamme.

Juuri tänään: Olen kiitollinen jokaisesta hetkestä kun saan olla
puhtaana ja siitä että uskon taas asioiden menevän lopulta hyvin.

Epävirallinen käännös ”Just for Today” – kirjasta, vain NA:n
sisäiseen käyttöön.

