Kärpäsestä härkänen	             

Tammikuun 19.

”Kun lakkaamme elämästä tässä ja nyt, paisuvat ongelmamme
kohtuuttomiksi.”

Perusteksti s. 108

Jotkut meistä näyttävät ongelmissaan tekevän kärpäsestä
härkäsen. Nekin meistä, jotka jo ovat löytäneet jonkin verran
tyyneyttä, ovat jossain vaiheessa toipumista suurennelleet jotain
ongelmaa kohtuuttomiin mittasuhteisiin - jos emme vielä ole niin
tehneet, niin luultavasti ennen pitkää teemme.

Kun huomaamme olevamme pakkomielteisiä jonkin elämämme ongelman
suhteen, on hyvä pikimmin palauttaa mieleemme, mikä kaikki menee
hyvin. Ehkä pelkäämme, ettemme pysty maksamaan kuluvan kuukauden
laskuja. Sen sijaan, että istuisimme laskimen kanssa ynnäilemässä
velkojamme uudestaan ja uudestaan, voimme miettiä miten olisi
mahdollista vähentää kuluja. Tämän mini-inventaarion jälkeen
jatkamme sitä, mitä oli tekeillä ja muistutamme itseämme siitä,
että niin kauan kuin itse teemme jalkatyön, huolehtii rakastava
korkeampi voima elämästämme.

Vuoren kokoisia ongelmia tulee aina joskus, mutta meidän ei tarvitse
itse niitä luoda. Usko rakastavaan korkeampaan voimaan, sellaisena kuin
hänet käsitämme, saa suurimman osan ongelmistamme niiden oikeisiin
mittasuhteisiin. Meidän ei enää tarvitse luoda kaaosta tunteaksemme
jännitystä elämässämme. Toipumisemme tuo meille lukemattomia
tosielämän tilaisuuksia jännitykseen ja dramatiikkaan.

Juuri tänään: Katson ongelmiani realistisesti ja näen, että
useimmat niistä eivät ole kovin vakavia. Annan niiden olla  ja nautin
toipumisestani.

Epävirallinen käännös ”Just for Today” – kirjasta, vain NA:n
sisäiseen käyttöön.

      Epävirallinen käännös ”Just for Today” –kirjasta, vain
NA:n sisäiseen käyttöön. (VB)

