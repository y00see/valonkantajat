Eristäytyneisyydestä yhteyteen

Tammikuun 24.

”Sairautemme eristi meidät… Suljemme itsemme ulkopuoliselta
maailmalta vihamielisinä, katkerina, itsekeskeisinä ja omaa etua
tavoittelevina.”

Perusteksti s. 4

Addiktio on eristävä sairaus, joka on sulkenut meidät ulos
yhteiskunnasta, perheestämme ja itsestämme. Me piilottelimme. Me
valehtelimme. Halveksimme sitä elämää, jota näimme muiden elävän
ja joka tuntui olevan täysin meidän ulottumattomissamme. Ja pahimpana
kaikesta me uskottelimme itsellemme, ettei meissä ollut mitään vikaa,
vaikka tiesimmekin olevamme vakavasti sairaita. Yhteytemme muuhun
maailmaan ja todellisuuteen oli katkennut. Elämämme menetti
tarkoituksensa ja vetäydyimme yhä kauemmaksi todellisuudesta.

NA-ohjelma on suunniteltu erityisesti meidän kaltaisillemme ihmisille.
Se auttaa meitä uudelleen löytämään yhteyden elämään, jota
meidän oli tarkoitus elää ja vetää meidät pois eristyksestä.
Lakkaamme valehtelemasta itsellemme tilastamme; myönnämme olevamme
voimattomia ja että elämämme oli hallitsematonta. Alamme vähitellen
uskoa, että elämämme voi parantua, että toipuminen on mahdollista ja
että onnellisuus ei ole pysyvästi meille

saavuttamaton tila. Tulemme rehellisiksi; lakkaamme piilottelemasta;
”astumme esiin ja kerromme totuuden,” muusta huolimatta. Ja näin
tehdessämme, solmimme samalla uudelleen siteet, jotka yhdistävät
meidät yksilöinä meitä ympäröivään maailmaan.

Meidän addiktien ei tarvitse eristäytyä elämässämme. Kaksitoista
askelta voivat palauttaa yhteytemme elämään – jos noudatamme ja
toteutamme niitä.

Juuri tänään: Olen osa minua ympäröivää elämää. Toteutan
ohjelmaa, jotta yhteyteni maailmaan lujittuisi.

Epävirallinen käännös ”Just for Today” – kirjasta, vain NA:n
sisäiseen käyttöön.

