Ensimmäinen askel – toiminnan askel

Tammikuun 29.

”Käsitämmekö, ettei meillä ole todellista kykyä hallita
huumeita?”

Perusteksti s. 20

Alussa monet meistä ovat luulleet, ettei ensimmäinen askel vaadi
mitään toimintaa – me vain antaudumme ja jatkamme toiseen
askeleeseen. Mutta myös ensimmäinen askel vaatii toimintaa.

Ensimmäisen askeleen toiminta on ilmiselvästi havaittavissa
elämässämme ensimmäisestä puhtaasta päivästä lähtien. Jos me
todella uskomme, että me olemme voimattomia addiktiomme suhteen, emme
halua lähellemme huumeita. Jos edelleen elämme huumeita käyttävien
kanssa, tai olemme heihin yhteydessä, se ilmaisee, ettemme toteuta
ohjelmaamme varauksettomasti. Vankkumaton usko siihen, että
ensimmäinen askel antaa meille voimia, varmistaa sen että siivoamme
kotimme ja ympäristömme puhtaaksi kaikista huumeista.

Kun aikaa kuluu, emme vain jatka perusasioiden parissa, vaan lisäämme
muutakin uutta toimintaa ensimmäisen askeleen vaiheisiimme. Opimme
tuntemaan tunteemme mieluummin kuin vain hallitsemaan niitä. Emme
enää yritä itse olla ainoita oppaita toipumisemme tiellä; emme
enää tukeudu vain itseemme. Alamme yhä enemmän etsiä henkistä
tyydytystä itseämme suuremmasta voimasta, emmekä enää yritä
täyttää tuota tyhjiötä jollain muulla. Antautuminen on vasta alku.
Kun olemme antautuneet, meidän tulee oppia, miten elää siinä
rauhassa, jonka olemme löytäneet.

Juuri tänään: Ryhdyn kaikkiin niihin toimiin, joita ensimmäisen
askeleen toteuttaminen vaati. Uskon todella, että se koskee myös
minua.

Epävirallinen käännös ”Just for Today” – kirjasta, vain NA:n
sisäiseen käyttöön.

