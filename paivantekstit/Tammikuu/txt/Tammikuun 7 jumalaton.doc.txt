Toipuminen

Tammikuun 7.

”Nimettömät Narkomaanit tarjoaa addikteille toipumisohjelman, joka
on enemmän kuin pelkkä elämä ilman huumeita. Tämä elämäntapa ei
ole ainoastaan parempi kuin helvetti, jossa elimme, vaan se on parempi
kuin mikään koskaan tuntemamme elämä.”

Perusteksti s. 117

Harvat meistä ovat kiinnostuneita ”toipumisesta”, jota meillä oli
ennen kuin aloimme käyttää. Monet meistä kärsivät vakavista
ruumiillisista, seksuaalisista ja tunne-elämän väärinkäytöistä.
Huumeiden tuoma unohdus ja siinä tilassa pysyminen tuntui ainoalta
mahdollisuudelta selviytyä sellaisesta tilanteesta. Jotkut ovat
kärsineet vähemmän silmiinpistävillä, mutta aivan yhtä
tuskallisilla tavoilla ennen kuin joutuivat huumekierteeseen. Meiltä
puuttui suunta ja tarkoitus. Olimme hengellisesti tyhjiä. Tunsimme
olevamme eristyksissä, kykenemättömiä myötäelämiseen muiden
ihmisten kanssa. Meillä ei ollut mitään niistä asioista, jotka
antavat elämälle sen tarkoituksen ja arvon. Turhaan yritimme huumeilla
täyttää sisäistä tyhjyyttämme. Useimmat meistä eivät haluaisi
”toipua” siihen, mitä olimme ennen huumeita.

NA:ssa toipuminen on tosiaankin jotain aivan muuta: mahdollisuus uuteen
elämään. Meille annetaan työkalut, joilla voimme korjata elämämme
haaksirikon. Saamme tukea jatkaaksemme rohkeasti uudella tiellä. Ja
saamme lahjaksi jatkuvan yhteyden itseämme suurempaan voimaan, joka
tarjoaa meille sisäisen voiman ja suunnan, joka aikaisemmin
elämästämme puuttui.

Toipuminen? Kyllä, kaikin tavoin. Toivumme uudenlaiseen elämään,
parempaan kuin olemme osanneet edes uneksia. Olemme kiitollisia.

Juuri tänään: Olen saanut jotain, mitä minulta on aina puuttunut,
mistä en osannut edes uneksia; toipuvan addiktin elämän. Kiitos,
korkeammat voimat, enemmän kuin sanat voivat ilmaista.

Epävirallinen käännös ”Just for Today” – kirjasta, vain NA:n
sisäiseen käyttöön.

