Usko

Tammikuun 11.

”Kehitäessämme uskoa päivittäisessä elämässämme huomaamme,
että korkeampi voimamme antaa meille tarvitsemamme voiman ja
opastuksen.”

Perusteksti s. 102

Jotkut meistä tulevat toipumiseen hyvin peloissaan ja epävarmoina.
Tunnemme olomme heikoiksi ja yksinäisiksi. Olemme epävarmoja
suunnastamme emmekä tiedä, minne mennä saadaksemme vastauksia. Meille
kerrotaan, että jos löydämme edes vähän uskoa itseämme suurempaan
voimaan, tulemme löytämään turvaa ja opastusta. Haluamme tuon
turvallisuuden- ja voimantunteen. Mutta usko ei tule yhdessä yössä.
Sen kasvaminen vaatii aikaa ja vaivannäköä.

Siemen on kylvetty, kun pyydämme apua korkeammalta voimaltamme ja
tunnistamme apumme lähteen, kun saamme sitä. Ravitsemme joka päivä
tätä pientä uskon siementä rukoustemme auringonvalolla. Palkkiona
elämän elämisestä sen omilla ehdoilla uskomme kasvaa. Jonain
päivänä huomaamme, että uskostamme on tullut valtaisa oksiaan
levittelevä puu; se ei pysäytä elämän myrskyjä, mutta sen suojassa
tiedämme olevamme turvassa.

Juuri tänään: Tiedän, ettei usko korkeampaan voimaani tyynnytä
elämän myrskyjä, mutta se tyynnyttää sydämeni. Annan uskoni
suojella itseäni vaikeina aikoina.

Epävirallinen käännös ”Just for Today” – kirjasta, vain NA:n
sisäiseen käyttöön.

