Itsekeskeisyys

Tammikuun 26.

”Henkinen puoli sairaudessamme on täydellinen itsekeskeisyytemme.”

Perusteksti s. 21

Mitä on itsekeskeisyys? Se uskomuksemme, että maailma pyörii meidän
ympärillämme. Vain meidän toiveemme ja vain meidän vaatimuksemme
ovat huomionarvoisia. Itsekeskeinen mielemme kuvittelee, että
kykenisimme saamaan mitä vain tahdomme, jos vain meidän annettaisiin
tehdä, niin kuin itse haluamme. Itsekeskeisyys edellyttää
täydellistä itseriittoisuutta. Mitä taas on terve itsekkyys? Se on
sitä kun vedämme rajoja oman hyvinvointimme suojaamiseksi, vain
voimalla itse hyvin voi addikti suojella läheisiään ja muuta maailmaa
sairaudeltamme.

Sanomme, että itsekeskeisyys on henkinen puoli sairaudessamme, koska
itsekeskeinen mieli ei voi kuvitella mitään suurempaa tai
tärkeämpää kuin oma itse. On kuitenkin olemassa henkinen ratkaisu
henkiseen ongelmaamme -- Nimettömien Narkomaanien kaksitoista askelta.
Askeleet johdattavat meitä itsekeskeisyydestä kohti tervettä
itsekkyyttä, joka suojelee meitä ja muita addiktiosairaudeltamme.

Pyyhimme pois itseriittoisuuden harhakuvitelmamme myöntämällä oman
voimattomuutemme ja etsimällä itseämme suuremman voiman sekä
vertaistuen apua. Tunnustamme omahyväisyytemme vararikon
myöntämällä, että olemme olleet väärässä, tekemällä
hyvityksiä ja etsimällä käsityksemme mukaiselta korkeammalta
voimalta tietoa siitä, mikä on oikein. Voitamme kohtuuttoman
itsetärkeyden tunteemme pyrkimällä palvelemaan muita, eikä vain
itseämme.

Mieltämme piinaava itsekeskeisyys voidaan hoitaa henkisen ratkaisun --
kahdentoista askeleen – avulla.

Juuri tänään: Saan aluksi voimaa ja ohjausta korkeammalta voimalta,
ja kun aikaa kuluu, voimme alkaa luottamaan että itsekeskeisyytemme on
muuttumassa terveeksi itsekkyydeksi. Harjoittelen kahtatoista askelta
tullakseni terveeksi ihmiseksi henkisellä tasolla, ja sitä kautta
vähemmän itsekeskeiseksi.

Epävirallinen käännös ”Just for Today” – kirjasta, vain NA:n
sisäiseen käyttöön.

