Yksi lupaus, monta lahjaa

Tammikuun 20.

”Nimettömät Narkomaanit lupaa meille vain yhden asian, ja se on
vapaus huumekierteestä.”

Perusteksti, s.116

Kuvittele, millaista olisi, jos tullessamme ensi kertaa Nimettömien
Narkomaanien ovelle, epätoivoisina, haluten lopettaa käyttämisen,
vain kohdataksemme kiivasta mainontaa: ”Kunhan vaan työskentelet
askeleita etkä käytä huumeita, niin tulet menemään naimisiin,
asumaan esikaupungissa, saat 2,6 lasta ja alat käyttää
polyesterivaatteita. Sinusta tulee vastuuntuntoinen, tuottava
yhteiskunnan jäsen ja tulet sopimaan kuninkaiden ja presidenttien
seuraan. Sinusta tulee rikas ja urakehityksesi tulee olemaan
nousujohteinen.” Useimmat meistä olisivat sellaista
häikäilemätöntä mainontaa kohdattuaan parkaisseet ja rynnänneet
ovesta ulos.

Härskin hölynpölyn ja pelottavien ennusteiden sijaan meidät
vastaanotetaan toivon lupauksella: lupauksella huumekierteestä
vapautumisesta. Suuri helpotus valtaa meidät, kun kuulemme, ettei
meidän enää koskaan tarvitse käyttää huumeita. Meitä ei tulla
pakottamaan tulemaan miksi tahansa!

Tietenkin, jonkin aikaa toipumisessa oltuamme alkaa elämässämme
tapahtua hyviä asioita. Saamme lahjoja – henkisiä lahjoja,
aineellisia lahjoja, lahjoja joista olemme aina uneksineet, muttemme
koskaan uskaltaneet toivoakaan niitä saavamme. Ne ovat kuitenkin
todellisia lahjoja – niitä ei luvattu meille vain koska tulimme NA:n
jäseniksi. Ainoa mitä meille luvataan, on vapaus addiktiosta – ja se
on enemmän kuin tarpeeksi!

Juuri tänään: Minulle on luvattu vapaus huumekierteestä. Saamani
lahjat ovat toipumisen etuja.

Epävirallinen käännös ”Just for Today” – kirjasta, vain NA:n
sisäiseen käyttöön.

