Kiitollisena toipuminen
Marraskuun 24.

"Elättelimme ajatusta, että puhtaana olo ei kannattanut, ja vanha ajattelutapamme herätti meissä itsesääliä, katkeruutta ja vihaa."
Perusteksti s. 111


On päiviä, joina jotkut meistä piehtaroivat itsesäälissä. Se on helppoa. Meillä on ehkä odotuksia sen suhteen, millaista elämämme toipumisessa pitäisi olla, odotuksia, jotka aina eivät täyty. Olemme ehkä epäonnistuneet jonkun ihmisen kontrolloimisessa, tai olosuhteidemme pitäisi mielestämme olla toisenlaiset. Olemme ehkä vertailleet itseämme muihin toipuviin addikteihin ja huomanneet itsessämme parantamisen varaa. Mitä enemmän yritämme saada elämämme vastaamaan odotuksiamme, sitä epämiellyttävämpi on olomme. Itsesääli voi herätä, jos elämme omissa toiveissamme sen sijaan, että eläisimme todellisessa maailmassa.

Kun maailma ei ole odotustemme mukainen, niin useimmiten täytyy säädellä omia odotuksiamme, ei maailmaa. Voimme aloittaa niin, että vertaamme nykyistä elämäämme siihen, millaista ennen oli, näin kehittäen kiitollisuuttamme toipumisesta. Voimme laajentaa tätä kiitollisuuden harjoittelua luettelemalla hyvät asiat elämässämme ja tulemme kiitollisiksi siitä, ettei maailma mukaudu odotuksiimme, vaan ylittää ne. Ja, jos jatkamme kahdentoista askeleen työskentelyä, edelleen ruokkien kiitollisuutta ja hyväksyntää, voimme toivoa, että tulevaisuudessa meillä on odotettavissa enemmän kasvua, enemmän onnellisuutta ja enemmän mielenrauhaa.

Olemme saaneet paljon toipumisessa; puhtaana pysyminen on kannattanut. Kun juuri tänään hyväksymme elämämme, vapaudumme itsesäälistä.


Juuri tänään: Hyväksyn kiitollisena elämäni juuri sellaisena kuin se on.



Epävirallinen käännös "Just for Today"  -  kirjasta, vain NA:n sisäiseen käyttöön.

