Me todella toivumme
Heinäkuun 27.

"NA:han tultuamme huomasimme olevamme aivan erityisessä joukossa ihmisiä, jotka olivat kärsineet kuten me ja löytäneet toipumisen. Heidän vapaasti jakamastaan kokemuksesta löysimme itsellemme toivoa. Jos ohjelma toimi heille, se toimisi myös meille."
Perusteksti s.10

Tulokas astuu ensimmäiseen kokoukseensa, vavisten ja hämmentyneenä. Ihmisiä tungeksii ympärillä. Virvokkeita ja kirjallisuutta asetetaan esille. Kokous alkaa, kun kaikki ovat hakeutuneet tuoleille ja asettuneet istumaan. Tyrmistyneenä vilkaistuaan huoneessa olevaa outoa kokoelmaa ihmisiä, kysyy tulokas: "Miksi minun pitäisi laskea elämäni tämän porukan varaan? Hehän ovat loppujen lopuksi vain joukko samanlaisia addikteja kuin minäkin."

Vaikka luultavasti onkin totta, ettei monillakaan meistä ollut juuri mitään toimivaa elämässämme, kun tulimme tänne, oppii tulokas pian, että vain sillä, miten elämme tänään, on merkitystä. Kokouksemme täyttyvät addikteista, joiden elämä on tehnyt täyskäännöksen. Me toivumme  -  vastoin kaikkia odotuksia. Tulokas voi samastua siihen, missä olemme olleet ja löytää toivoa siitä, missä olemme nyt. Tänään on jokaisella meistä mahdollisuus toipua.

Kyllä, me voimme turvallisesti uskoa elämämme korkeammalle voimallemme ja NA:lle.  Niin kauan kun työskentelemme ohjelmaa, on sen hyöty varma: vapaus huumekierteestä ja parempi tapa elää.


Juuri tänään: Toipuminen, jonka olen löytänyt Nimettömissä Narkomaaneissa on varma asia. Kun perustan elämäni siihen, tiedän, että kasvan.



Epävirallinen käännös "Just for Today"  -  kirjasta, vain NA:n sisäiseen käyttöön.

