Vastuuntuntoinen toipuminen
Elokuun 8.

"...hyväksymme vastuun ongelmistamme ja näemme, että samoin olemme vastuussa ratkaisuistamme."
Perusteksti s. 94
	

Jotkut meistä, varsin tottuneina jättämään henkilökohtaiset velvollisuutensa muiden huoleksi, voivat yrittää käyttäytyä samoin toipumisessa. Huomaamme nopeasti, ettei se toimi.

Esimerkiksi, kun suunnittelemme muutosta elämäämme, niin soitamme kummillemme ja kysymme, mitä pitäisi tehdä. Verukkeella, että haemme opastusta, pyydämme itse asiassa kummiamme ottamaan vastuun omaa elämäämme koskevista päätöksistä. Tai, ehkä olemme olleet tylyjä jollekin kokouksessa, niinpä pyydämme tämän henkilön parasta kaveria pyytämään anteeksi puolestamme. Ehkä olemme kuluneen kuun aikana useita kertoja vaivanneet jotain ystäväämme pyytämällä häntä hoitamaan jonkin palvelusitoumuksen puolestamme.  Mahdollisesti olemme myös pyytäneet jotain ystäväämme analysoimaan käyttäytymistämme ja tunnistamaan luonteenvirheitämme sen sijaan, että tekisimme itse oman itsetutkistelumme.

Toipuminen on asia, jonka hyväksi on tehtävä työtä. Sitä ei tulla ojentamaan meille hopealautasella, emmekä voi odottaa ystäviemme tai kummimme olevan vastuussa työstä, joka meidän on itse tehtävä. Toivumme tekemällä itse omat päätöksemme, hoitamalla omat palvelutehtävämme ja työskentelemällä omia askeleitamme. Saamme palkkion työstä, jonka teemme itsellemme..


Juuri tänään: Hyväksyn vastuun elämästäni ja toipumisestani.



Epävirallinen käännös "Just for Today"  -  kirjasta, vain NA:n sisäiseen käyttöön.


