Palveluvaikuttimet
Joulukuun 17.

"Kaiken NA:n palvelutyön tulee perustua haluun onnistua yhä paremmin sanoman saattamisessa kärsivälle addiktille."
Perusteksti s. xiv


Vaikuttimemme ovat usein yllätys meille. Toipumisemme alkupäivinä ne olivat melkein aina yllätyksiä! Olemme oppineet tarkistamaan vaikuttimemme rukouksen, mietiskelyn, askeleiden sekä kummimme tai muiden addiktien kanssa tapahtuvien keskustelujen avulla. Kun huomaamme itsessämme erityisen voimakkaan halun tehdä tai omistaa jotain, on erityisen tärkeää tarkistaa vaikuttimemme huomataksemme, mitä todella haluamme.

Toipumisen alussa monet meistä heittäytyivät palvelemaan palavalla innolla, ennenkuin olemme aloittaneet säännöllistä tapaa tarkistaa vaikuttimiamme. Menee aikaa, ennen kuin tiedostamme innostuksemme todelliset syyt. Voimme haluta tehdä vikutuksen toisiin, osoittaa kykymme tai olla huomattu ja tärkeä. Nämä halut eivät ehkä ole haitallisia toisessa yhteydessä, toisen kanavan kautta ilmaistuna. NA-palvelussa ne voivat kuitenkin aiheuttaa vakavia vahinkoja.

Kun päätämme palvella NA:ta, teemme päätöksen auttaa addikteja löytämään ja ylläpitämään toipumista. Meidän täytyy tarkastella huolella vaikuttimiamme palvella muistaen, että on paljon helpompaa pelottaa käyttävät addiktit pois kuin vakuuttaa heidät jäämään. Kun näytämme heille pelin peluun, manipulaation ja mahtipontisuuden, esitämme heille toipumisesta epämiellyttävän kuvan. Kuitenkin pyyteetön halu palvella toisia luo ilmapiirin, jolla on vetovoimaa vielä kärsivään addiktiin.


Juuri tänään: Varmistan, että vaikuttimeni noudattavat palvelun todellista henkeä.



Epävirallinen käännös "Just for Today"  -  kirjasta.

