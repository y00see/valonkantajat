"Hyvät" ja "huonot" tunteet
Toukokuun 25.

" Yhdessä päivässä tapahtuu paljon, sekä kielteistä että myönteistä. Jos emme arvosta molempia, menetämme ehkä jotain, joka auttaa meitä kasvamaan."
Pamfletti nro. 8, Juuri tänään

Monet meistä näyttävät tiedostamattaan pitävän elämämme päivittäisiä tapahtumia hyvinä tai huonoina, onnistuneina tai epäonnistuneina. Meillä on taipumus olla onnellisia "hyvistä" ja vihaisia, turhautuneita tai syyllisiä "huonoista". Hyvillä ja huonoilla tunteilla on kuitenkin usein hyvin vähän tekemistä sen kanssa, mikä meille todellisuudessa on hyvää tai huonoa. Voi olla, että opimme enemmän epäonnistumisistamme kuin onnistumisistamme, varsinkin jos epäonnistuminen on ollut seurausta riskin ottamisesta.

Laatumääritysten kiinnittäminen tunnereaktioihimme sitoo meidät vanhoihin ajattelutapoihimme. Voimme muuttaa tapaa, jolla ajattelemme jokapäiväisen elämän tapahtumia, nähden ne tilaisuuksina kasvuun, ei hyvinä eikä huonoina. Voimme etsiä niistä opetuksia sen sijaan, että määritämme niiden laadun. Kuin toimimme näin, opimme jokaisesta päivästä jotain. Päivittäinen kymmenes askeleemme on erinomainen työkalu päivän tapahtumien arviointiin ja sekä onnistumisista että epäonnistumisista oppimiseen.


Juuri tänään: Minulle on tarjolla tilaisuus soveltaa toipumisen periaatteita niin, että opin ja kasvan. Kun opin jotain elämän tapahtumista, silloin onnistun.



Epävirallinen käännös "Just for Today"  -  kirjasta, vain NA:n sisäiseen käyttöön.



