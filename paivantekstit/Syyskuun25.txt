Neljäs askel - tunteidemme pelkääminen
Syyskuun 25.

"Pelkäämme ehkä, että musertava tuskan ja paniikin ketjureaktio käynnistyy ollessamme kosketuksissa tunteisiimme."
Perusteksti s. 32


Yleinen valitus neljännestä askeleesta on, että se saa meidät tuskallisen tietoisiksi luonteemme vajavuuksista. Meillä saattaa olla kiusaus horjua toipumisohjelmassamme. Antautumisen ja hyväksynnän avulla voimme löytää askelten työskentelyn jatkamiseen tarvittavat voimavarat.

Tietoisuus vajavuuksistamme ei ole se, mikä aiheuttaa suurimman tuskan - vajavuutemme aiheuttavat sen. Kun käytimme, tunsimme vain huumeet; saatoimme sivuuttaa vajavuuksiemme aiheuttaman kärsimyksen. Nyt kun huumeita ei enää ole, tunnemme tuon tuskan. Tuskan aiheuttajan tunnistamisesta kieltäytyminen ei poista sitä; kieltäminen suojelee tuskaa ja tekee sen vahvemmaksi. Kaksitoista askelta auttavat meitä käsittelemään vajavuuksiemme aiheuttamaa kurjuutta käsittelemällä suoraan itse vajavuuksia.

Jos vajavuuksiemme aiheuttama tuska satuttaa meitä, voimme muistuttaa itseämme addiktion painajaisesta, painajaisesta, josta olemme nyt heränneet. Voimme muistuttaa mieliimme toisen askeleen antaman toivon luovuttamisesta. Voimme uudestaan luovuttaa tahtomme ja elämämme kolmannen askeleen avulla käsityksemme mukaisen Jumalan huomaan. Korkeampi voimamme huolehtii meistä antamalla tarvitsemamme avun, jotta voimme työskennellä loput kahdestatoista askeleesta. Meidän ei tarvitse pelätä tunteitamme. Juuri tänään voimme jatkaa toipumistamme.


Juuri tänään: En pelkää tunteitani. Korkeamman voimani avulla jatkan toipumistani.



Epävirallinen käännös "Just for Today"  -  kirjasta, vain NA:n sisäiseen käyttöön.

