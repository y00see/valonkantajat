Menestys	
Maaliskuun 2.

"Mikä tahansa onnistuminen oli pelottavaa ja vierasta."
Perusteksti s. 16

Ennen NA:han tuloa vain harvoilla meistä oli kokemusta menestyksestä. Jokainen yritys lopettaa käyttäminen omin voimin oli päätynyt epäonnistumiseen. Olimme alkaneet luopua toivosta löytää minkäänlaista helpotusta huumekierteeseen. Olimme tottuneet epäonnistumaan, odottamaan sitä ja hyväksymään sen, ajatellen sen olevan vain osa ominaislaatuamme.

Kun pysymme puhtaana, alamme kokea menestystä elämässämme. Alamme olla ylpeitä saavutuksistamme. Alamme ottaa harkittuja riskejä. Voi olla, että kohtaamme takaiskuja näissä prosesseissa, mutta niitäkin voimme pitää onnistumisina, jos opimme niistä jotain.

Joskus, kun saavutamme jonkin päämäärän, epäröimme "hakata rintaamme", koska pelkäämme näyttävämme ylimielisiltä. Mutta, korkeampi voimamme haluaa meidän menestyvän ja haluaa meidän jakavan ylpeytemme saavutuksistamme niiden kanssa, joita rakastamme. Kun jaamme muiden NA:laisten kanssa menestyksemme, hekin usein alkavat uskoa voivansa saavuttaa omia päämääriään. Kun menestymme, autamme rakentamaan perustaa niitä varten, jotka tulevat seuraamaan samaa polkua.


Juuri tänään: Varaan aikaa maistellakseni menestystäni. Jaan saavutukseni kiitollisuudella muiden kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.



