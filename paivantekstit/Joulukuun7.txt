Miten selviytyä tunteiden kanssa
Joulukuun 7.

Käytämme saatavilla olevia työkaluja ja kehitämme kykyä selviytyä tunteidemme kanssa."
Perusteksti s. 33


"Selviytyä tunteideni kanssa?", jotkut meistä sanovat. "Taidat laskea leikkiä!" Kun käytimme, emme koskaan antaneet itsellemme mahdollisuutta oppia, kuinka selviytyä tunteidemme kanssa. Et elä tunteittesi kanssa, ajattelimme  -  sinä huumaat ne. Ongelma oli, että "lääke" sietämättömille tunteillemme oli tappamassa meidät. Silloin tulimme NA:han, aloimme työskennellä askeleita ja sen seurauksena tunne-elämämme alkoi kypsyä.

Monet meistä löysivät tunneperäistä helpotusta alusta lähtien. Olimme väsyneet teeskentelemään, että addiktiomme ja elämämme olivat hallinnassa; tosiasiassa tuntui hyvältä vihdoin myöntää, ettei elämämme ollut kunnossa. Kun olimme jakaneet itsetutkiskelumme kummimme kanssa, aloimme tuntea, ettei meidän tarvinnut kieltää, keitä olimme tai mitä tunsimme tullaksemme hyväksytyiksi. Kun olimme hyvittäneet tekomme, tiesimme, ettei meidän tarvitse kärsiä syyllisyydestä; pystyimme tekemään sen, eikä se tappanut meitä. Mitä enemmän työskentelimme NA-ohjelmaa, sitä paremmin tuntui elää elämää sellaisena kuin se eteen tuli.

Ohjelma toimii tänään yhtä hyvin kuin se on aina toiminut. Päivittäisellä itsetutkiskelulla, olemalla rehellinen oman osuutensa suhteen, sekä antautumalla todellisuudelle me voimme selviytyä elämän tiellemme heittämien tunteiden kanssa. Käyttämällä saatavilla olevia työkaluja olemme kehittäneet kyvyn selviytyä tunteidemme kanssa.


Juuri tänään: En kiellä tunteitani.Harjoitan rehellisyyttä ja antaudun elämälle sellaisena kuin se on. Käytän tämän ohjelman välineitä selviytyäkseni tunteitteni kanssa.



Epävirallinen käännös "Just for Today"  -  kirjasta.


