Rukous
Syyskuun 21.

"Rukoileminen vaatii harjoittelua ja meidän tulisi pitää mielessämme, että ihmiset, joilla on taitoja, eivät syntyneet sellaisina."
Perusteksti s. 45

Monilla meistä ei toipumiseen tullessaan ollut mitään kokemusta rukoilemisesta ja olimme huolissamme siitä, ettemme osaisi "oikeita sanoja". Jotkut muistivat lapsuudessaan oppimiaan sanoja, mutta emme olleet varmoja, uskoimmeko noihin sanoihin enää. Mikä tahansa taustamme olikaan, pyrimme toipumisessa löytämään sanat, jotka tulevat suoraan sydämestämme.

Usein ensimmäinen rukous, jota yritämme, on yksinkertaisesti avunpyyntö korkeammalle voimallemme, jotta pysyisimme päivä kerrallaan puhtaana. Ehkä pyydämme ohjausta ja rohkeutta tai vain rukoilemme tietoa Jumalan tahdosta meidän suhteemme ja voimaa sen toteuttamiseen. Jos huomaamme kompuroivamme rukouksissamme, saatamme pyytää muita jäseniä kertomaan meille, kuinka he oppivat rukoilemaan. Ei ole väliä rukoilemmeko, kun tarvitsemme apua, vai rukoilemmeko ilosta  -   tärkeää on, että jatkuvasti yritämme.

Rukouksemme tulevat muotoutumaan sekä kahdentoista askeleen kokemuksemme myötä että henkilökohtaisen käsityksemme mukaan korkeammasta voimasta. Kun suhteemme tähän korkeampaan voimaan kehittyy, alkaa rukous tuntua luonnollisemmalta. Aikanaan tulee rukouksesta voiman ja mielihyvän lähde. Etsimme tätä lähdettä usein ja halukkaasti.


Juuri tänään: Tiedän, että rukoileminen voi olla yksinkertaista. Aloitan siitä, missä olen ja harjoittelen sitä.



Epävirallinen käännös "Just for Today"  -  kirjasta, vain NA:n sisäiseen käyttöön.



