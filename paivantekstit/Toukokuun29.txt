Kanna minua
Toukokuun 29.

"Uskomme, että korkeampi voimamme huolehtii meistä."
Perusteksti s. 55

Kaikilla meillä on aikamme, kun vaikuttaa siltä, kuin elämämme romahtaisi kasaan. On päiviä, tai jopa viikkoja kun vaikuttaa siltä, että kaikki mikä voi mennä pieleen, menee pieleen. On kyse sitten työpaikan menetyksestä, läheisen kuolemasta, tai ihmissuhteen päättymisestä, epäilemme selviytymistämme muutoksista, joita elämässämme tapahtuu. 

Juuri niinä aikoina, kun maailmamme romahtaa ympärillämme, löydämme suurimman uskomme rakastavaan korkeampaan voimaamme. yksikään ihminen ei voinut poistaa tuskaamme; tiedämme, että ainoastaan Jumalan välittäminen voi tarjota lohdutuksen, jota etsimme. Tunnemme itsemme rikkinäiseksi, mutta jatkamme eteenpäin, tietäen että elämämme tulee vielä eheytetyksi.

Kun edistymme toipumisessamme ja kun uskomme korkeampaan voimaamme kasvaa, voimme varmasti ottaa vastaan vaikeat ajat tuntien toivoa, huolimatta tuskasta, jota saatamme kokea. Meidän ei tarvitse vaipua epätoivoon, koska tiedämme, että korkeamman voimamme välittäminen kantaa meitä eteenpäin silloin, kun emme itse pysty siihen.


Juuri tänään: Luotan korkeamman voiman huolenpitoon läpi vaikeiden aikojen, tietäen että korkeampi voimani tulee aina olemaan tässä.



Epävirallinen käännös "Just for Today"  -  kirjasta, vain NA:n sisäiseen käyttöön.


