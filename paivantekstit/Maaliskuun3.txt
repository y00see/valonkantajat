Retkahdus
Maaliskuun 3.

"Aina tulee kuitenkin vaiheita, jolloin haluaisimme käyttää. Haluamme paeta ja tunnemme olomme kurjaksi. Tarvitsemme muistutusta siitä, mistä tulimme ja siitä, että tämä kerta tulee olemaan pahempi. Juuri tällaisessa tilanteessa tarvitsemme ohjelmaa kaikkein eniten."
Perusteksti s. 78

Jos olemme retkahtamassa, pitäisi meidän käydä mielessämme käyttömme alusta katkeraan loppuun. Monille meistä tuohon loppuvaiheeseen sisältyi vakavia lääketieteellisiä ongelmia, vankeutta tai kuolemaa. Kuinka monet meistä ovatkaan tunteneet ihmisiä, jotka useita vuosia puhtaana oltuaan retkahtivat ja sen seurauksena kuolivat sairauteensa?

Jos palaamme huumekierteeseen, voi seurauksena olla myös toisenlainen kuolema, joka saattaa olla fyysistä kuolemaa pahempi; hengellinen kuolema, jonka koemme joutuessamme eroon korkeammasta voimastamme. Jos käytämme, hengellinen suhteemme, jota olemme vuosien aikana ravinneet heikkenee ja mahdollisesti katoaa kokonaan. Koemme olomme todella yksinäiseksi.

Ei ole epäilystäkään, ettei meillä olisi synkkiä aikoja toipumisessamme. On vain yksi keino selvitä näistä raskaista ajoista: luottamus. Jos uskomme, että Korkeampi voimamme on kanssamme, tiedämme, että kaikki tulee menemään hyvin. Vaikka olomme tuntuisi toipuessamme kuinka kurjalta tahansa, ei retkahdus ole koskaan ratkaisu. Yhdessä löydämme toipumisen. Jos pysymme puhtaana, pimeys haihtuu ja löydämme entistä syvemmän suhteen Korkeampaan voimaamme.


Juuri tänään: Kiitän korkeampaa voimaani saamastani lahjasta: NA:sta. Tiedän, ettei retkahdus ole pakotie. Mitä tahansa haasteita kohtaankin, kohtaan ne käsitykseni mukaisen Jumalan kanssa.



Epävirallinen käännös "Just for Today"  -  kirjasta, vain NA:n sisäiseen käyttöön.



