Elämänilo sisällämme
Elokuun 6.

"Olemme toipumisen alusta lähtien huomanneet, että ilo ei tule materiaalisista asioista vaan sisältämme"
Perusteksti s. 117


Jotkut meistä tulivat Nimettömiin Narkomaaneihin sairautemme köyhdyttäminä. Kaikki omistamamme oli menetetty addiktiollemme.. Puhtaaksi tultuamme laitoimme likoon kaikki voimamme korjataksemme aineelliset olosuhteemme, vain tunteaksemme olevamme entistäkin tyytymättömämpiä elämäämme.

Toiset jäsenet ovat etsineet helpotusta tunne-elämän tuskaansa aineellisista asioista. Torjuiko mahdollinen ihastuksemme meidät? Ostetaan jotain. Koiramme kuoli? Mennään ostoskeskukseen. Ongelmana on, ettei tunne-elämän täyttymystä voi ostaa, ei edes osamaksulla.

Aineellisissa asioissa ei ole mitään pahaa luonnostaan. Ne voivat tehdä elämän mukavammaksi tai ylellisemmäksi, mutta ne eivät voi korjata oloamme. Mistä sitten voi löytää aitoa elämäniloa? Tiedämme kyllä; vastaus on itsessämme.

Mistä olemme saaneet iloa? Olemme tarjoutuneet palvelemaan muita, ilman odotuksia palkkiosta. Olemme löytäneet aitoa lämpöä tovereiden seurasta  -  ei vain NA:ssa, vaan perheissämme, suhteissamme, ja yhteisöissämme. Ja olemme löytäneet varmimman tyydytyksen lähteen tietoisesta yhteydestämme Jumalaamme. Sisäinen rauha, varma tunne suunnasta ja turvallisuuden tunne, eivät tule aineellisista asioista, vaan sisältämme.


Juuri tänään: Todellista elämäniloa ei voi ostaa. Etsin sitä palvelusta, toveriseurasta, korkeammasta voimastani  -  Etsin sitä sisältäni.



Epävirallinen käännös "Just for Today"  -  kirjasta, vain NA:n sisäiseen käyttöön.

