Täysi elämä
Kesäkuun 13.

"Toipuminen saa aikaan ihmeen elämässämme... Meistä tulee vapaita elämään."
Perusteksti s. 11
	
Monet meistä  -  jos olemme edes jonkin aikaa olleet toipumisessa  -  ovat kuulleet jonkun jäsenen valittavan kokouksessa olevansa kauhean ylityöllistetty, liian kiireinen osallistuakseen kokouksiin, kummisuhteisiin tai muuhun toimintaan. Totuus voi olla, että olimme itse tuo valitteleva jäsen. Päivät näyttävät kovin täysiltä: työ, perhe ja ystävät, kokoukset, harrastukset, kummisuhde, askeltyö. "Päivässä ei kerta kaikkiaan ole tarpeeksi tunteja", jäsen valittaa, "jotta saisin kaikki tehtyä ja vastatakseni kaikkien odotuksiin ajankäyttöni suhteen!".

Tällaisessa tapauksessa kuulemme usein joidenkin jäsenten hykertelevän naurusta  -  ehkäpä juuri niiden, jotka olivat aikoneet valittaa samanlaisesta asiasta. Nauru juontuu siitä, että tunnistamme valittavamme elämän lahjasta, joka meillä tänään on. Ei ole kauaakaan siitä, kun juuri kellään meistä ei ollut kykyä yhteenkään näistä "ongelmista" elämässämme. Omistimme kaiken energiamme huumekierteemme ylläpitoon. Tänään meillä on täysi elämä, täynnä kaikkia niitä tunteita ja ongelmia jotka ovat osa todellisuudessa elämistä.


Juuri tänään: Muistan, että elämäni on ihme. Sen sijaan, että pahoittelisin sitä kuinka kiireinen olen, olen kiitollinen siitä, että elämäni on niin täyttä.



Epävirallinen käännös "Just for Today"  -  kirjasta, vain NA:n sisäiseen käyttöön.


